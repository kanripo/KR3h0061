# -*- mode: mandoku-view; -*-
#+TITLE: 御定佩文齋書畫譜
#+DATE: 2015-08-24 23:15:59.061188
#+PROPERTY: ID KR3h0061
#+PROPERTY: BASEEDITION WYG    
#+PROPERTY: JUAN [卷三十四]目録
<pb:KR3h0061_WYG_034-1a>¶
　欽定四庫全書¶
御定佩文齋書畫譜目録¶
　　第三十四卷¶
　　　書家傳十三¶
　　　　　宋三¶
　　　　米芾　　　　　　米友仁¶
　　　　米尹知　　　　　黄伯思¶
　　　　薛紹彭　　　　　張商英¶
<pb:KR3h0061_WYG_034-1b>¶
　　　　趙挺之　　　　　劉正夫¶
　　　　蔣之竒　　　　　李之儀¶
　　　　張舜民　　　　　豐稷¶
　　　　陳瓘　　　　　　鄒浩¶
　　　　韓駒　　　　　　鍾傳¶
　　　　李時雍　　　　　李時敏¶
　　　　劉次莊　　　　　關景仁¶
　　　　闗蔚宗　　　　　朱服¶
<pb:KR3h0061_WYG_034-2a>¶
　　　鄭同　　　　　　毛滂¶
　　　王安中　　　　　曹評¶
　　　趙令穰　　　　　林攄¶
　　　沈錫　　　　　　劉濤¶
　　　邵䶵　　　　　　章楶¶
　　　杜從古　　　　　王昇¶
　　　李公麟　　　　　李沖元¶
　　　張閎道　　　　　周邦彦¶
<pb:KR3h0061_WYG_034-2b>¶
　　　慎漢公　　　　　于琮¶
　　　徐琰　　　　　　王植¶
　　　張熹　　　　　　吴斯道¶
　　　吕天筞　　　　　袁液¶
　　　趙士暕　　　　　林彦祥¶
　　　林思心　　　　　孫琰¶
　　　石昭問　　　　　胡份¶
　　　周沔　　　　　　滕中¶
<pb:KR3h0061_WYG_034-3a>¶
　　　常安民　　　　　陳休¶
　　　湯正臣　　　　　劉元成¶
　　　孫道　　　　　　蔡子因¶
　　　王道　　　　　　王古¶
　　　趙岍　　　　　　宋復¶
　　　范致沖　　　　　蔡京¶
　　　蔡卞　　　　　　章惇¶
　　　楊邦乂　　　　　滕茂實¶
<pb:KR3h0061_WYG_034-3b>¶
　　　曹輔　　　　　　唐重¶
　　　趙子晝　　　　　崔鶠¶
　　　蒲云　　　　　　鮑慎由¶
　　　劉瑗　　　　　　趙霆¶
　　　趙仲忽　　　　　吴𡷗¶
　　　任誼　　　　　　劉松老¶
　　　王逸民　　　　　髙燾¶
　　　王持　　　　　　李覺¶
<pb:KR3h0061_WYG_034-4a>¶
　　　陳昱　　　　　　王仲薿¶
　　　許采　　　　　　張察¶
　　　吴師孟　　　　　趙竦¶
　　　栁淇　　　　　　鄭諶¶
　　　王俣　　　　　　閻蒼舒¶
　　　韓璠　　　　　　徐滋¶
　　　宋杞　　　　　　杜仲微¶
　　　林伯修　　　　　陳歸聖¶
<pb:KR3h0061_WYG_034-4b>¶
　　　程嗣昌　　　　　王伯忠¶
　　　蔡玠　　　　　　翟靜叔¶
　　　何籀　　　　　　丁晞顔¶
　　　徐易　　　　　　丁徳隅¶
　　　崔洪　　　　　　喻陟¶
　　　錢伯言　　　　　汪藻¶
　　　張&KR3109;　　　　　　尹焞¶
　　　程俱　　　　　　張九成¶
<pb:KR3h0061_WYG_034-5a>¶
　　　張守　　　　　　李彌遜¶
　　　陳之茂　　　　　王利用¶
　　　薛尚功　　　　　楊无咎¶
　　　李綱　　　　　　李光¶
　　　翟汝文　　　　　翟耆年¶
　　　葉夢得　　　　　胡安國¶
　　　胡寅　　　　　　胡宏¶
　　　胡世將　　　　　沈與求¶
<pb:KR3h0061_WYG_034-5b>¶
　　　張綱　　　　　　陳與義¶
　　　權邦彦　　　　　蔣燦¶
　　　孫時　　　　　　岳飛¶
　　　岳珂　　　　　　韓世忠¶
　　　韓彦直　　　　　曲端¶
　　　吴玠　　　　　　潘良貴¶
　　　潘畤　　　　　　陳東¶
　　　朱松　　　　　　劉子翬¶
<pb:KR3h0061_WYG_034-6a>¶
　　　張孝祥　　　　　吴說¶
　　　蘇庠　　　　　　韓元吉¶
　　　朱敦儒　　　　　喻樗¶
　　　向子諲　　　　　徐兢¶
　　　徐琛　　　　　　徐林¶
　　　徐蕆　　　　　　劉岑¶
　　　曽紆　　　　　　趙弁¶
　　　趙竒　　　　　　熊方¶
<pb:KR3h0061_WYG_034-6b>¶
　　　范端臣　　　　　王逨¶
　　　孫覿　　　　　　向子廓¶
　　　康與之　　　　　嚴煥¶
　　　周武仲　　　　　趙子澄¶
　　　趙公碩　　　　　畢良史¶
　　　石熙明　　　　　李昭¶
　　　陸升之　　　　　曽慥¶
　　　何大奎　　　　　張禄¶
<pb:KR3h0061_WYG_034-7a>¶
　　　馬雲夫　　　　　韓彦端¶
　　　李昌國　　　　　王次山¶
　　　朱綬　　　　　　季布¶
　　　孫勤川　　　　　鄭知㡬¶
　　　秦檜¶
#+PROPERTY: JUAN 卷三十四
<pb:KR3h0061_WYG_034-8a>¶
　欽定四庫全書¶
御定佩文齋書畫譜卷三十四¶
　　書家傳十三¶
　　　宋(三/)¶
　　　　米芾¶
　米芾字元章(史浩兩鈔摘腴云自號鹿門居士黄溍筆/記云元章自署姓名未或為芉芾或為黻)¶
　(又稱海岳外史/又稱襄陽漫士)吴人以母侍宣仁后藩邸舊恩補浛光¶
　尉歴知雍丘縣漣水軍太常博士知無為軍召為書畫¶
<pb:KR3h0061_WYG_034-8b>¶
　學博士賜對便殿上其子友仁所作楚山清暁圗擢禮¶
　部員外郎出知淮陽軍妙於翰墨沉著飛翥得王獻之¶
　筆意尤工臨移至亂真不可辨精於鑒裁遇古器物舊¶
　畫則極力求取必得乃已嘗奉詔倣黄庭小楷作周興¶
　嗣千字韻語又入宣和殿觀禁内所藏人以為寵(宋史/本傳)¶
　米芾書學羲之篆宗史籀隸法師宜官晚年出入規矩¶
　自謂善書者只有一筆我獨有四面寸紙數字人爭售¶
　之以為珍玩請求碑榜户外之屨常滿家藏古帖甚富¶
<pb:KR3h0061_WYG_034-9a>¶
名其所藏為寳晉齋(宣和書譜/)¶
南宫本學顔後自成一家於側掠拿趯動遵古法度無¶
一筆妄作(洞天清録/)¶
元章初學羅讓書其後超邁入神殆非側勒努趯筞掠¶
墜磔所能束縛也(平園集/)¶
婢之婢世謂之重臺評書者謂羊欣書似婢學夫人米¶
芾學欣書故髙宗謂米字為重臺(王仲暉雪舟脞語/)¶
海岳以書學博士召對上問本朝以書名世者凡數人¶
<pb:KR3h0061_WYG_034-9b>¶
海岳各以其人對曰蔡京不得筆蔡卞得筆而乏逸韻¶
蔡襄勒字沈遼排字黄庭堅描字蘇軾畫字上復問曰¶
卿書何如對曰臣書刷字(海岳名言/)¶
米芾元章有書名其投筆能盡管城子五指撮之勢翩¶
翩若飛結字殊飄逸而少法度其得意處大似李北海¶
間能合者時竊小王風味也魯公(蔡/京)一日問芾今能書¶
者有㡬芾對曰自晚唐栁氏近時公家兄弟是也葢指¶
魯公與文正公(蔡/卞)耳公更詢其次則曰芾也(鐵圍山叢/談)¶
<pb:KR3h0061_WYG_034-10a>¶
米芾得能書之名似無負於海内芾於真楷篆隸不甚¶
工惟於行草誠入能品以芾收六朝翰墨副在筆端故¶
沉著痛快如乘駿馬進退裕如不須鞭勒無不當人意¶
(耆舊續聞/)¶
米元章書畫竒絶從人借古本自臨搨臨竟併與臨本¶
真本還其家令自擇其一而其家不能辨也以此得人¶
古書畫甚多(韻語陽秋/)¶
徽宗嘗命米芾以兩韻詩草書御屏次韻乃押中字行¶
<pb:KR3h0061_WYG_034-10b>¶
筆自上至下其直如線上稱賞曰名下無虚士芾即取¶
所用硯入懐墨汁淋漓奏曰硯經臣下用不敢復進御¶
臣敢拜賜又一日囬人書親舊有宻於窓隙窺其寫至¶
芾再拜即放筆於案整襟端下兩拜(周輝清波雜志/)¶
米無正書真行者為正書生平自負小楷不肯多寫余¶
得李伯時西園雅集圖有米南宫蠅頭題後甚得蘭亭¶
筆意(容臺集/)¶
　　　米友仁¶
<pb:KR3h0061_WYG_034-11a>¶
米友仁字元暉芾子力學嗜古亦善書畫世號小米仕¶
至兵部侍郎敷文閣直學士(宋史本傳/)¶
米元章云吴𡷗王子韶大隸題榜有古意吾兒友仁大¶
隸題榜與之等(書法鈎𤣥/)¶
元暉書雖不逮其父然如王謝家子弟自有一種風格¶
(鶴山集/)¶
　　　米尹知¶
米尹知(一作/友知)芾子米芾云幼兒尹知代吾名書碑及乎¶
<pb:KR3h0061_WYG_034-11b>¶
大字更無辨門下許侍郎尤愛其小楷云每示簡可使¶
令嗣書謂尹知也(海岳名言/)¶
　　　黄伯思¶
黄伯思字長睿邵武人元符三年進士髙等好古文竒¶
字洛下公卿家商周秦漢彛器欵識研究字畫體製&KR0662;¶
能辨正是非道其本末遂以古文名家初淳化中博求¶
古法書命待詔王著續正法帖伯思病其乖譌龎雜作¶
刋誤二卷篆隸正行草章草飛白皆至妙絶得其尺牘¶
<pb:KR3h0061_WYG_034-12a>¶
者多蔵弆以修書恩升朝列擢祕書省校書郎遷祕書¶
郎自號雲林子别字霄賔政和八年卒二子詔䚮裒伯¶
思平日議論題跋為東觀餘論三卷(宋史本傳/)¶
伯思云僕自弱齡喜篆法初得岱宗秦刻及朝那石章¶
學之後得岐鼓壇山字及三代彞器文識又學之仰其¶
髙古惟是之師而漢魏碑首印章亦時寓目下此者未¶
嘗過而問焉(東觀餘論/)¶
黄伯思文辭雅健格髙而思深詩俊逸清新追古作者¶
<pb:KR3h0061_WYG_034-12b>¶
尤精小學凡字書討論備盡正行草隸皆精絶初倣顔¶
栁後乃規摹鍾王筆勢簡逺有魏晉風氣(梁溪集/)¶
　　　薛紹彭¶
薛紹彭(米芾書史/云字道祖)恭敏公向子(弇州藁云累官祕閣/修撰知梓潼路漕)有¶
翰墨名(宋史本傳/)¶
薛紹彭以書畫情好相同嘗寄書云書畫間久不見薛¶
米余答以詩云世言米薛或薛米猶言弟兄與兄弟(米/)¶
(芾書史/)¶
<pb:KR3h0061_WYG_034-13a>¶
近惟米家父子及薛紹彭留意筆札(周宻癸辛雜識/)¶
米元章薛紹彭黄長睿方知古法長睿書不逮惟紹彭¶
㝡佳(虞集道園學古録/)¶
紹彭書作真行法皆自晉唐絶不作側筆惡態(石墨鎸/華)¶
　　　張商英¶
張商英字天覺崇寜初拜尚書右僕射諡文忠(宋史本/傳)¶
張丞相好草書一日得句索筆疾書滿紙龍蛇飛動使¶
姪録之當波險處姪㒺然而止執所書問曰此何字也¶
<pb:KR3h0061_WYG_034-13b>¶
丞相熟視久之曰胡不早問致予忘之(冷齋夜話/)¶
張商英法顔而自運為多(都穆寓意編/)¶
　　　趙挺之¶
趙挺之字正夫宻州諸城人進士上第熙寜建學選教¶
授登棣二州哲宗即位召試館職徽宗立為禮部侍郎¶
拜尚書右僕射觀文殿大學士諡清憲(宋史本傳/)¶
挺之工筆札其蹟雜見鳯墅續法帖中(書史㑹要/)¶
　　　劉正夫¶
<pb:KR3h0061_WYG_034-14a>¶
劉正夫字徳初衢州西安人未冠入太學有聲為太常¶
博士累拜中書侍郎政和六年擢拜特進諡文憲(宋史/本傳)¶
正夫喜書學多作行法(宣和書譜/)¶
　　　蔣之竒¶
蔣之竒字頴叔常州宜興人擢進士第英宗擢監察御¶
史徽宗立為翰林學士同知樞宻院(宋史本傳/)¶
臨安龍泓洞有蔣之竒篆字(湖山勝槩/)¶
堯峰蔣堂所居寺奉其香火蔣之竒壬子歳留題數百¶
<pb:KR3h0061_WYG_034-14b>¶
字尚可辨(周必大吴郡諸山録/)¶
蔣之竒有蘇黄法(弇州山人藁/)¶
　　　李之儀¶
李之儀字端叔滄州無棣人登第㡬三十年乃從蘇軾¶
於定州幕府徽宗初提舉河東常平編管太平居姑熟¶
終朝請大夫能為文尤工尺牘軾謂入刀筆三昧(宋史/本傳)¶
　　　張舜民¶
張舜民字芸叟邠州人中進士第徽宗擢右諫議大夫¶
<pb:KR3h0061_WYG_034-15a>¶
吏部侍郎坐元祐黨謫楚州團練副使慷慨喜論事善¶
為文自號浮休居士(宋史本傳/)¶
浮休擅豪翰其蹟雜見羣玉堂法帖中(書史㑹要/)¶
　　　豐稷¶
豐稷字相之明州鄞人登第為榖城令擢監察御史徽¶
宗立除御史中丞俄轉工部尚書以樞宻直學士守越¶
諡清敏(宋史本傳/)¶
豐稷書慈谿永明寺殿記海内少見開大而不㳫拖謹¶
<pb:KR3h0061_WYG_034-15b>¶
宻而不拘曲馳騁於意象之先從容於筆墨之外蔡蘇¶
黄米之美無不挹取而不用其一筆(安世鳯墨林快事/)¶
　　　陳瓘¶
陳瓘字瑩中(周必大平園/集云號了翁)南劍州沙縣人中甲科徽宗¶
即位召為右正言遷左司諫改知無為軍還為著作郎¶
遷右司貟外郎出知泰州崇寜中除名竄袁州廉州移¶
郴州髙宗賜諡忠肅(宋史本傳/)¶
了翁書法不循古人格轍自有一種風味觀其書可以¶
<pb:KR3h0061_WYG_034-16a>¶
知氣節之勁也(梁溪集/)¶
瑩中作小楷有秀氣(姑溪集/)¶
瑩中翰墨簡重而謹嚴如其為人(石門文字禅/)¶
瑩中字畫精勁蕭散有蘭亭典型(書史㑹要/)¶
　　　鄒浩¶
鄒浩字志完(號道/鄊)常州晉陵人第進士哲宗親擢為右¶
正言遷寳文閣待制徽宗時兩謫嶺表髙宗即位賜諡¶
忠(宋史本傳/)¶
<pb:KR3h0061_WYG_034-16b>¶
道鄊碩學勁節為天下所宗仰字畫如其人(李綱梁溪/集)¶
　　　韓駒¶
韓駒字子蒼仙井監人政和初賜進士出身宣和中為¶
中書舍人監修國史(宋史本傳/)¶
韓駒擅豪翰其蹟雜見群玉堂法帖中(書史㑹要/)¶
韓子蒼書出坐位帖行草如此者宋人絶少即大家自¶
南華題名外亦不多(墨林快事/)¶
　　　鍾傳¶
<pb:KR3h0061_WYG_034-17a>¶
鍾傳字弱翁饒州樂平人本書生用李憲薦為蘭州推¶
官崇寧中累擢顯謨閣待制進龍圗閣直學士(宋史本/傳)¶
鍾弱翁所至好貶剥榜額字畫必除去之出新意自立¶
名令具牓為重書之(彭乘墨客揮犀/)¶
　　　李時雍¶
李時雍字致堯(書史㑹要/云號適齋)早以書畫名於時元符初黄¶
魯直在戎州嘗從乞書黄甚予之其後為尚書郎馮澥¶
書奏疏由是被遇為書學博士(鶴山集至書史㑹/要云官  殿中丞)¶
<pb:KR3h0061_WYG_034-17b>¶
熙豐以後蔡襄李時雍體製方入格律(翰墨志/)¶
李時雍工書崇寜間與米芾同為書學博士嘗對御書¶
跨鼇二字字方及半宫人以花簮之不覺滿頭於是能¶
聲髙出米芾又嘗以書出外國勅以絳紗封臂非被㫖¶
不許輙書能以襟袖濡墨走筆作大字(書史㑹要/)¶
　　　李時敏¶
李時敏字致道時雍弟官至朝請郎克嗣家聲尤工大¶
字(書史㑹要/)¶
<pb:KR3h0061_WYG_034-18a>¶
　　　劉次莊¶
劉次莊字中叟崇寜中為御史有書名工正行草卜築¶
於淦水之濵東山之麓所謂戲魚堂是也臨摹古帖㝡¶
得其真凡草聖不可讀者以小楷譯之張舜民評其書¶
謂如紅蓮新折潤之以風雨(書史㑹要/)¶
劉御史最妙小楷其原出王大令褚河南而能兼采羣¶
書為一家(東觀餘論/)¶
　　　闗景仁¶
<pb:KR3h0061_WYG_034-18b>¶
關景仁字彦長錢塘人性多能鐘律厯數草隸圖畫無¶
所不學尤長於詩(尚友録/)¶
　　　關蔚宗¶
闗蔚宗景仁弟廬州使君也平生好事多蓄書畫㳺宦¶
交廣(陳繼儒太平清話/)¶
闗蔚宗金陵幔山樓題榜乃二十年前書想六朝宫殿¶
榜皆如是(海岳名言/)¶
　　　朱服¶
<pb:KR3h0061_WYG_034-19a>¶
朱服字行中湖州烏程人熙寜進士甲科元豐中擢監¶
察御史裏行參知政事紹聖初召為中書舍人拜禮部¶
侍郎徽宗即位加集賢殿修撰坐與蘇軾㳺貶蘄州(宋/史)¶
(本傳/)¶
紹聖元年召試中書舍人上曰服文詞可采書札亦工¶
(書史㑹要/)¶
　　　鄭同¶
鄭同字亦虗玉山人善書有名於時米芾嘗有帖與亦¶
<pb:KR3h0061_WYG_034-19b>¶
虚云晝寝夢龍蛇遶榻及覺乃小兒披来翰也其稱之¶
如此(華黼廣信郡志/)¶
　　　毛滂¶
毛滂字澤民崇寜初除刪定官後知秀州有東堂集行¶
於世(東坡詩注/)¶
東堂擅豪翰其蹟雜見群玉堂法帖中(書史㑹要/)¶
　　　王安中¶
王安中字履道中山陽曲人進士及第歴祕書省著作¶
<pb:KR3h0061_WYG_034-20a>¶
郎宣和元年拜尚書右丞徽宗嘗宴睿謨殿命安中賦¶
詩百韻以紀其事詩成令大書於殿屏凡侍臣皆以副¶
本賜之有初寮集七十六卷傳於世(宋史本傳/)¶
王初寮書法清俊(書史㑹要/)¶
初寮先生未冠時及拜東坡於中山筆精墨妙宜有傳¶
授當政宣間禁切蘇學一渉近似旋坐廢錮而先生以¶
奪胎換骨之手揮豪禁林初無疑者靖康以後黨禁已¶
解玉佩瓊琚之辭怒猊渴驥之書盛行於東南然後人¶
<pb:KR3h0061_WYG_034-20b>¶
人知其蘇門顔閔也(平園集/)¶
　　　曹評¶
曹評字公正韓王彬曾孫徽宗時平海軍節度使性喜¶
文史書有楷法慈聖皇后命書屏以奉神宗賜玉帶旌¶
其能(宋史本傳/)¶
　　　趙令穰¶
趙令穰字大年宗室也(見畫/家傳)㳺心經史戲弄翰墨尤工¶
草書嘗作小草如聚蚊蝱如撮鍼鐵筆遒而法足觀之¶
<pb:KR3h0061_WYG_034-21a>¶
使人目力茫然誠可喜也(書史㑹要/)¶
　　　林攄¶
林攄字彦振福州人徙蘇用蔭至勅令檢討官遷屯田¶
右司員外郎自大觀元年春至二年五月由朝散大夫¶
九遷至右光禄大夫(宋史本傳/)¶
林攄書法大令(寓意編/)¶
　　　沈錫¶
沈錫字子昭真州揚子人崇寜初為講議司檢討拜兵¶
<pb:KR3h0061_WYG_034-21b>¶
部侍郎以徽猷閣待制知江寜府歴知海泰汝宣四州¶
以通議大夫致仕(宋史本傳/)¶
三峡橋泉為陸子泉旁有沈錫大書廬山二字(周必大/廬山後)¶
(録/)¶
　　　劉濤¶
劉濤字普公昌言之曾孫工詩及草書蘇軾嘗跋其書¶
竒逸多才中有所得不能自已因以適性為樂耳徽廟¶
召入禁中值大雪令草書雪詩因問卿字孰師對曰臣¶
<pb:KR3h0061_WYG_034-22a>¶
無師不稱㫖而退晩年困躓讀書靈泉院自號靈泉山¶
人(于光大泉州志/)¶
　　　邵䶵¶
邵䶵字仲恭丹陽人官至直龍圗閣知蘇州工正行字¶
體清勁(書史㑹要/)¶
邵仲恭字秀有餘而老不足(姑溪集/)¶
邵仲恭從學於魯公(蔡/京)教仲恭學沈傳師遂自名家(鐵/圍)¶
(山叢談/)¶
<pb:KR3h0061_WYG_034-22b>¶
　　　章楶¶
章楶字質夫建州浦城人試禮部第一擢知陳留縣哲¶
宗立為龍圗閣直學士徽宗時拜同知樞密院事諡莊¶
簡(宋史本傳/)¶
張舜民撰㳺師雄墓志邵䶵書章楶篆葢(石墨鎸華/)¶
　　　杜從古¶
杜從古字唐稽官至禮部郎宣和中與米友仁徐兢同¶
為書學博士(書史㑹要/)¶
<pb:KR3h0061_WYG_034-23a>¶
宋髙宗曰先皇帝喜書立學養士惟得杜唐稽一人(翰/墨)¶
(志/)¶
　　　王昇(書史㑹要/作王升)¶
王昇字逸老汴人草聖竒偉宣政間被召補右爵南渡¶
後寓居嘉禾羔羊里時上留神翰墨召對䝉眷官至正¶
使(至元嘉禾志/)¶
逸老殆欲欺凌懐素(趙希鵠洞天清録/)¶
王逸老草書殊有顛旭轉折變態尤為内廷稱賞(道園/學古)¶
<pb:KR3h0061_WYG_034-23b>¶
(録/)¶
　　　李公麟¶
李公麟字伯時舒州人(見畫/家傳)長於詩多識竒字自夏商¶
以来鐘鼎尊彞皆能考定世次辨測款識(宋史本傳/)¶
李龍眠書法極精畫之關紐透入書中(山谷集/)¶
龍眠書於䂓矩中特飄逸綽有晉人風度(洞天清録/)¶
　　　李沖元¶
李沖元字元中舒州龍眠人舉進士工書翰追蹤鍾王¶
<pb:KR3h0061_WYG_034-24a>¶
與李公麟李亮工同時登第號龍眠三李(萬姓統譜/)¶
李元中極力摹倣鍾王(謝肇淛五雜組/)¶
　　　張閎道¶
張閎道(陶宗儀/作閱道)㳺心翰墨真草矯然自作一家風範(東/觀)¶
(餘論/)¶
　　　周邦彦¶
周邦彦字美成錢塘人元豐初獻汴都賦召赴政事堂¶
徽宗時進徽猷閣待制能自度曲製樂府長短句詞韻¶
<pb:KR3h0061_WYG_034-24b>¶
清蔚(宋史本傅/)¶
美成正書行書皆善(書史㑹要/)¶
　　　慎漢公¶
慎漢公甫八嵗真靖陳尊師稱其喜學鍾王遺法以神¶
童目之(東觀餘論/)¶
　　　于琮¶
于琮毘陵人善隸書學魏受禪表深得其行筆意(書史/㑹要)¶
　　　徐琰¶
<pb:KR3h0061_WYG_034-25a>¶
徐琰成都貢士工篆書宣和初嘗書劍南西川四大字¶
字身長五尺雄偉可喜(書史㑹要/)¶
　　　王植¶
王植政和間任昌州刺史能篆(書史㑹要/)¶
　　　張熹¶
張熹字子昭鄱陽人(黄伯思/外弟)雅善法書(東觀餘論/)¶
　　　吴斯道¶
吴斯道作字之工熟得襄陽漫仕為之研究為一時標¶
<pb:KR3h0061_WYG_034-25b>¶
峙(曹勛松隠集/)¶
　　　吕天筞¶
吕天筞字彦發江陰人善詩尤精於書能兼數體有石¶
刻十卷藏於家政宣間被詔不就人號曰吕詔君(孫偉/徳毘)¶
(陵志/)¶
　　　袁液¶
袁液字仙夫貴戚子姓而好學趣尚不凡工書(東觀餘/論)¶
　　　趙士暕¶
<pb:KR3h0061_WYG_034-26a>¶
趙士暕字明發宗室也少好學喜為文書師米芾(書史/㑹要)¶
　　　林彦祥¶
林彦祥(見畫/家傳)臨伯時盧鴻草堂圗而自書其首書丰度¶
意趣有神逰八極氣象(雲煙過眼録/)¶
　　　林思心(周密志雅堂雜/鈔作林師心)¶
林思心(與林彦/祥同時)盧鴻草堂圗十志詩羃翠庭歌如如野¶
叟林思心書(雲煙過眼録/)¶
　　　孫琰¶
<pb:KR3h0061_WYG_034-26b>¶
孫琰(與林彦/祥同時)盧鴻草堂圗十志詩倒景臺歌經堂孫琰¶
書(雲煙過眼録/)¶
　　　石昭問¶
石昭問(與林彦/祥同時)盧鴻草堂圗十志詩桃煙庭歌隠嶽(志/雅)¶
(堂雜鈔/作隠鶴)道人石昭問書(雲煙過眼録/)¶
　　　胡份¶
胡份(與林彦/祥同時)盧鴻草堂圗十志詩其六縉雲胡份書(雲/煙)¶
(過眼録/)¶
<pb:KR3h0061_WYG_034-27a>¶
　　　周沔¶
周沔蘇州進士(米芾書史/)¶
金陵雜咏黄履詩溧水尉周沔書刻江寧府治(江寧府/志)¶
　　　滕中¶
滕中字元直以蔭補將作監主簿歴官承議郎知解州¶
長於詩(姑蘇志/)¶
滕中善草書(米芾書史/)¶
　　　常安民¶
<pb:KR3h0061_WYG_034-27b>¶
常安民長安人以鐫字為業多收隋唐銘誌墨本亦能¶
篆崇寧初蔡京蔡卞為元祐黨籍刻石文徳殿門又立¶
於天下州㕔長安府召安民安民辭曰乞不刻安民鐫¶
字於碑恐後世并以為罪(邵氏聞見録/)¶
　　　陳休¶
陳休政和間人其書猶有唐人之遺(墨林快事/)¶
　　　湯正臣¶
湯正臣長沙人秦子明為長沙副將買石令湯正臣父¶
<pb:KR3h0061_WYG_034-28a>¶
子重摹僧寳月所翻閣本法帖世所稱潭帖者載歸壁¶
之黔江紹興聖院(山谷集/)¶
　　　劉元成¶
劉元成(徽宗/時人)宋王巖叟撰韓魏公祠堂記碑劉元成安¶
世書(韓上桂定州志略/)¶
　　　孫道¶
孫道(徽宗/時人)初賜崇寧禪寺碑通判全州軍州兼管内勸¶
農事孫道書(蔣擢湘山事狀/)¶
<pb:KR3h0061_WYG_034-28b>¶
　　　蔡子因¶
蔡子因書俊氣飄逸不受富貴鞚勒宜從古人中求(石/門)¶
(文字禪/)¶
　　　王道¶
王道(徽宗/時人)竹林寺羅漢洞記崇寧間釋有挺撰奉議郎¶
知永安縣事王道書(嵩陽石刻記/)¶
　　　王古¶
王古(徽宗/時人)茅山崇禧碑銘崇寧五年張商英撰朝散郎¶
<pb:KR3h0061_WYG_034-29a>¶
簽書榮州軍州事判官㕔公事輕車都尉賜緋魚袋王¶
古書(茅山志/)¶
　　　趙岍¶
趙岍(徽宗/時人)移建本命殿碑大觀二年三月通直郎權潭¶
州通判兼軍州事趙岍文并書(陳田夫南岳總勝集/)¶
　　　宋復¶
宋復(徽宗/時人)唐圎測法師塔銘政和中貢士宋復撰書之¶
亦是宋書之楚楚者(石墨鎸華/)¶
<pb:KR3h0061_WYG_034-29b>¶
　　　范致沖¶
范致沖(徽宗/時人)孔子祠墓宋宣和間有范致沖題名刻石¶
字法踈朗恨其作元長手脚不無迎合之意(墨林快事/)¶
　　　蔡京¶
蔡京字元長興化仙逰人登熙寧三年進士第徽宗時¶
拜尚書左丞右僕射元祐羣臣貶竄略盡猶未愜意命¶
等其罪狀首以司馬光目曰姦黨刻石文徳殿門又自¶
書為大碑徧頒郡國大觀中拜太師政和二年封魯國¶
<pb:KR3h0061_WYG_034-30a>¶
公(宋史本傳/)¶
魯公始同文正公受筆法於君謨既登第調錢塘尉時¶
東坡公適倅錢塘因相與學徐季海當是時神廟喜治¶
書故熙豐士大夫多尚徐㑹稽也未㡬棄去學沈傳師¶
及元祐末又厭傳師而從歐陽率更由是字勢豪健痛¶
快沉著迨紹聖間天下號能書無出魯公之右者其後¶
又厭率更乃深法二王晩每歎右軍難及而謂中令去¶
父逺矣遂自成一法為海内所宗焉又公在北門有執¶
<pb:KR3h0061_WYG_034-30b>¶
役親事官二人事公甚恪因各置白團扇為公扇涼公¶
心喜之皆為書少陵詩一聨而二卒大愠見不數日忽¶
衣戴新楚喜氣充溢以親王持二萬錢取之笑願益此¶
書公笑而不答親王者乃即太上皇也後宣和初曲燕¶
在保和殿上語及是顧謂公昔二扇者朕今尚藏諸御¶
府也(鐵圍山叢談/)¶
元符末魯公自翰苑謫香火祠因東下無所歸止擬將¶
卜儀真以居焉徘徊久之因艤舟於亭下米元章賀方¶
<pb:KR3h0061_WYG_034-31a>¶
囬来見俄一惡客亦至且曰承㫖書大字舉世無兩然¶
某私意若不過頼燈燭光影以成其大不然安得運筆¶
如椽者哉公哂曰當對子作之也二君亦喜俱曰願與¶
觀公因命具飯磨墨時適有張兩幅素者食竟左右傳¶
呼舟中取公大筆来即覩一笥從簾下出笥有筆六七¶
枝多有大如椽臂三人已愕然相視公乃徐徐調筆而¶
&KR0757;之顧謂客子欲何字邪惡客即拱而答某願作龜山¶
字爾公乃大笑因一揮而成莫不太息墨甫乾方將共¶
<pb:KR3h0061_WYG_034-31b>¶
取視方回獨先以兩手作勢如欲張圗狀忽長揖卷之¶
而急趨出矣於是元章大怒坐此二人相吿絶者數嵗¶
而始講解廼刻石於龜山寺中米老自書其側曰山陰¶
賀鑄刻石也故魯公大字自唐人以来至今獨為第一¶
(同上/)¶
徽宗視淳化帖板已皴裂而王著一時標題多誤臨摹¶
或失真詔出墨蹟更定彚次訂其筆意仍俾蔡京書籖¶
及卷首刻石太清樓下(大觀帖總釋/)¶
<pb:KR3h0061_WYG_034-32a>¶
　　　蔡卞¶
蔡卞字元度京弟與京同年登科紹聖四年拜尚書左¶
丞徽宗時加觀文殿學士檢校少保諡文正(宋史本傳/)¶
卞自少喜學書初為顔行筆勢飄逸圭角稍露自成一¶
家亦長於大字晚年髙位不倦書寫稍親厚者必自書¶
簡牘(宣和書譜/)¶
　　　章惇¶
章惇字子厚建州浦城人登甲科調商洛令與蘇軾逰¶
<pb:KR3h0061_WYG_034-32b>¶
南山抵仙逰潭潭下臨絶壁萬仭横木其上惇揖軾書¶
壁軾懼不敢書惇平歩過之垂索挽樹攝衣而下以□¶
墨大書石壁曰蘇軾章惇来既還神彩不動元豐中參¶
知政事拜門下侍郎哲宗親政為尚書左僕射封申國¶
公(宋史本傳/)¶
章申公筆勢超超意出褚薛上暮年愈妙一以魏晉諸¶
賢為則正者殊類逸少(東觀餘論/)¶
章子厚草堂寺題記用卧筆間作渴筆㳺絲法亦遒逸¶
<pb:KR3h0061_WYG_034-33a>¶
(石墨鐫華/)¶
　　　楊邦乂¶
楊邦乂字睎稷吉州吉水人博通古今登進士第知溧¶
陽縣諡忠襄(宋史本傳/)¶
楊睎稷工筆札其蹟雜見鳯墅續法帖中(書史㑹要/)¶
　　　滕茂實¶
滕茂實字秀穎杭州臨安人政和八年進士靖康元年¶
以工部貟外郎假工部侍郎出使憂憤卒(宋史本傳/)¶
<pb:KR3h0061_WYG_034-33b>¶
滕秀穎善篆(書史㑹要/)¶
　　　曹輔¶
曹輔字載徳南劍州人第進士政和中祕書省正字靖¶
康中簽書樞宻院事(宋史本傅/)¶
林彦祥盧鴻草堂圗十志詩其五則靜常居士曹輔書¶
(雲煙過眼録/)¶
　　　唐重¶
唐重字聖任眉州眉山人大觀三年徽宗親筞士授蜀¶
<pb:KR3h0061_WYG_034-34a>¶
州司理參軍遷吏部貟外郎起居舍人知同州擢天章¶
閣待制以天章閣學士知京兆府尋兼京兆府路經略¶
制置使諡恭愍(宋史本傳/)¶
顔魯公奉使蔡州書一通并畫像有題於書之上像之¶
下者靖康元年知同州軍事唐重書(金石文字記/)¶
　　　趙子晝¶
趙子晝字叔問燕王五世孫少警敏強記工書翰宣和¶
初充詳定九城圗志編修官試太常少卿遷徽猷閣直¶
<pb:KR3h0061_WYG_034-34b>¶
學士(宋史本傳/)¶
　　　崔鶠¶
崔鶠字徳符陽翟人登進士第調鳯州司户參軍宣和¶
六年為殿中侍御史欽宗即位授右正言(宋史本傳/)¶
徳符詩名一代書痩健有神采亦類其詩(渭南集/)¶
　　　蒲云¶
蒲云漢州綿竹人幼有方外之趣布裘笻杖㳺山野間¶
賣藥得錢入酒家醺然一醉類有道之士尤善翰墨作¶
<pb:KR3h0061_WYG_034-35a>¶
正書甚古嘗以雙鈎字寫河上公注道徳經筆墨清細¶
若㳺絲縈漢孤煙裊風連綿不斷或一筆而為數字分¶
布勻穩風味有餘(宣和書譜/)¶
　　　鮑慎由¶
鮑慎由官宣徳郎能行書(米芾書史/)¶
　　　劉瑗¶
劉瑗官武勝留後能隸書(米芾書史/)¶
　　　趙霆¶
<pb:KR3h0061_WYG_034-35b>¶
趙霆官宣徳郎能篆書(米芾書史/)¶
　　　趙仲忽¶
趙仲忽宗室也能草書(米芾書史/)¶
　　　吴𡷗¶
吴𡷗江南人大隸題榜有古意(海岳名言/)¶
　　　任誼¶
任誼字才仲洛陽人(見畫/家傳)官澧州通判小字隸書古勁¶
學中郎(畫繼/)¶
<pb:KR3h0061_WYG_034-36a>¶
　　　劉松老¶
劉松老字榮祖(見畫/家傳)書學米元章(畫繼/)¶
　　　王逸民¶
王逸民字逸民永康導江人(見畫/家傳)學山谷草書(畫繼/)¶
　　　髙燾¶
髙燾字公垂號三樂居士沔州人(見畫/家傳)篆隸飛白皆造¶
妙(畫繼/)¶
　　　王持¶
<pb:KR3h0061_WYG_034-36b>¶
王持字正叔長安人(見畫/家傳)顔魯公鹿脯帖後有題跋妙¶
於筆法(畫繼/)¶
　　　李覺¶
李覺字民先京師人(見畫/家傳)能書嘗為明節皇后閤掌箋¶
(畫繼/)¶
　　　陳昱¶
陳昱官至寺丞少好學嘗於父伯修枕屏效米芾筆跡¶
書杜甫詩一日芾過伯修見而驚焉因授以作字提筆¶
<pb:KR3h0061_WYG_034-37a>¶
法(書史㑹要/)¶
　　　王仲薿¶
王仲薿字豐父官通議大夫有風采善詞翰(書史㑹要/)¶
　　　許采¶
許采字師正吳興人字畫規模鍾繇殆窺其妙(書史㑹/要)¶
　　　張察¶
張察字通之成都人嘗帥鼎州以篆名今成都題榜徃¶
往察之筆也(書史㑹要/)¶
<pb:KR3h0061_WYG_034-37b>¶
　　　吴師孟¶
吴師孟字醇翁知夔州善書(書史㑹要/)¶
　　　趙竦¶
趙竦字子立官水曹文翰皆重於前軰(書史㑹要/)¶
　　　栁淇¶
栁淇學書中興頌筆力雖未絶勁而間架已方嚴矣(書/)¶
(史㑹要/)¶
　　　鄭諶¶
<pb:KR3h0061_WYG_034-38a>¶
鄭諶字本然草書有𧦬光之遺則(書史㑹要/)¶
　　　王俣¶
王俣箕山人靖康中嘗書山陰蘭亭扁有法(書史㑹要/)¶
　　　閻蒼舒¶
閻蒼舒正書雄健而有楷則扁榜尤工(書史㑹要/)¶
　　　韓璠¶
韓璠字景文開封人獻肅公絳孫風采瓌潤字畫遒媚¶
(書史㑹要/)¶
<pb:KR3h0061_WYG_034-38b>¶
　　　徐滋¶
徐滋字元象吴興人從張有習篆得其法(書史㑹要/)¶
　　　宋杞¶
宋杞字子和吳興人張有髙第弟子於篆極精(書史㑹/要)¶
　　　杜仲微¶
杜仲微作隸書用秃筆自謂得漢隸遺法(書史㑹要/)¶
　　　林伯修¶
林伯修莆田人善大字(書史㑹要/)¶
<pb:KR3h0061_WYG_034-39a>¶
　　　陳歸聖¶
陳歸聖官至祕書丞能篆書尤工徑丈大字(書史㑹要/)¶
　　　程嗣昌¶
程嗣昌字儒臣中山博野人少喜學書自謂獨得古人¶
用筆之妙嘗評近代能書者曰蘇才翁書筆勢遲怯蔡¶
君謨但能模學前人㸃畫及能草字而已周子發書妙¶
出前軰至於草書殊未得自悟之意古人自悟者惟張¶
旭與余而已(書史㑹要/)¶
<pb:KR3h0061_WYG_034-39b>¶
　　　王伯忠¶
王伯忠近臣也善行書(書史㑹要/)¶
　　　蔡玠¶
蔡玠官至尚書郎善行書(書史㑹要/)¶
　　　翟靜叔¶
翟靜叔能草書筆扎駸駸逼古人(書史㑹要/)¶
宋米芾逰金山龍㳺寺題名後有翟靜叔題跋草書二¶
行(古今碑帖考/)¶
<pb:KR3h0061_WYG_034-40a>¶
　　　何籀¶
何籀信安人以隸書知名(書史㑹要/)¶
宋上饒令顔君祠堂記何籀書(古今碑帖考/)¶
　　　丁睎顔¶
丁睎顔字令子書畫皆精(雲煙過眼録/)¶
　　　徐易¶
徐易海州人能篆隸為御書院藝學(書史㑹要/)¶
　　　丁徳隅¶
<pb:KR3h0061_WYG_034-40b>¶
丁徳隅晉公謂之孫工篆書(姑蘇志/)¶
　　　崔洪¶
崔洪(石墨鎸華/云鄠令)李騊終南山雜詠崔洪書之於崇寜間¶
者洪以風塵下吏一旦執筆遂足為詩人之重字之不¶
可已如此(墨林快事/)¶
　　　喻陟¶
喻陟字明仲睦州人持節數部政蹟藹著雅善散隸尤¶
妙長笛每行按至山水佳處馬上臨風快作數弄殊風¶
<pb:KR3h0061_WYG_034-41a>¶
流蕭散也(朱勝非秀水閒居録/)¶
　　　錢伯言¶
錢伯言題名舊在宋天書觀後人移之州城内岳廟中¶
西墀古松下行書大徑寸餘(金石文字記/)¶
　　　汪藻¶
汪藻字彦章(號浮/溪)饒州徳興人中進士第調婺州觀察¶
推官徽宗親製君臣慶㑹閣詩羣臣皆賡進惟藻和篇¶
衆莫能及除九域圗志所編修官欽宗即位召為屯田¶
<pb:KR3h0061_WYG_034-41b>¶
貟外郎遷起居舍人髙宗踐阼召試中書舍人遷兵部¶
侍郎拜翰林學士帝以所御白團扇親書紫誥仍兼綰¶
黄麻似六經十字以賜縉紳艷之紹興二年除龍圗閣¶
直學士升顯謨閣學士(宋史本傳/)¶
浮溪工大小篆得李斯陽冰用筆意(孫覿鴻慶集/)¶
學士院中有榜曰摛文堂徽宗御書賜強承㫖淵明今¶
乃汪彦章内翰藻所篆(周必大玉堂雜記/)¶
　　　張&KR3109;¶
<pb:KR3h0061_WYG_034-42a>¶
張&KR3109;字巨山襄陽人宣和三年上舍選中第調唐州方¶
城尉紹興五年召對除祕書閣正字十年擢中書舍人¶
除敷文閣待制(宋史本傳/)¶
朱熹跋張巨山帖云近世之為詞章字畫者爭出新竒¶
以投世俗求其蕭散澹然絶塵如張公者殆絶無而僅¶
有(朱子文集/)¶
　　　尹焞¶
尹焞字彦明一字徳充洛人靖康初召至亰師不欲留¶
<pb:KR3h0061_WYG_034-42b>¶
賜號和靖處士紹興四年授左宣教郎充崇政殿說書¶
八年權禮部侍郎兼侍講(宋史本傳/)¶
尹和靖手書歐陽文忠公所作三志足以傳世(朱子文/集)¶
和靖先生帖得之祈君之子真卿淳熙庚子刻之白鹿¶
洞書院(朱子别集/)¶
　　　程俱¶
程俱字致道衢州開化人宣和二年進頌賜上舍出身¶
除禮部郎建炎中為太常少卿知秀州罷為提舉江州¶
<pb:KR3h0061_WYG_034-43a>¶
太平觀久之除徽猷閣待制為文典雅閎奥為世所稱¶
(宋史本傳/)¶
朝奉郎賀公墓志信安程俱撰并書(慶湖遺老集/)¶
　　　張九成¶
張九成字子韶(號横/浦)其先開封人徙居錢塘紹興二年¶
筞進士擢寘首選累官刑部侍郎謫居南安軍起知温¶
州寶慶初特贈太師封崇國公諡文忠(宋史本傳/)¶
横浦先生舊自號無垢居士無垢之號聞天下先生著¶
<pb:KR3h0061_WYG_034-43b>¶
述天下罔有闕違獨簡帖字畫得者稀少先生筆下如¶
三峡倒流遇順傾瀉凡見之真草横斜曲直有張草聖¶
之筆刋之琬琰燦然可觀如龍蛇之奮蟄如珠之走盤¶
亦足以増人意氣書心畫也豈執筆學古人手法而後¶
能之(横浦家傳/)¶
　　　張守¶
張守字子固(陶宗儀云/字全真)常州晉陵人登崇寧元年進士¶
第中詞學兼茂科除詳定九域志編修官建炎中參知¶
<pb:KR3h0061_WYG_034-44a>¶
政事諡文靖(宋史本傳/)¶
張守字畫圎熟流美世不多見(書史㑹要/)¶
　　　李彌遜¶
李彌遜字似之蘇州吴縣人弱冠登大觀三年第政和¶
四年遷校書郎髙宗時試户部侍郎以徽猷閣直學士¶
知漳州與趙鼎王庶曽開同沮和議(宋史本傳/)¶
李公侍郎字畫端勁(朱子文集/)¶
　　　陳之茂¶
<pb:KR3h0061_WYG_034-44b>¶
陳之茂字卓卿宣和初入太學與張九成同舉進士丞¶
相洪公薦擢吏部侍郎兼中書舍人直學士院為詩清¶
勁書尤有法(秦夔無錫志/)¶
　　　王利用¶
王利用字賔王潼川人(見畫/家傳)舉進士官至夔憲書畫皆¶
能光堯皇帝頗愛其書(畫繼/)¶
　　　薛尚功¶
薛尚功字用敏錢塘人(文獻通考云紹/興中為通直郎)官至僉書定江¶
<pb:KR3h0061_WYG_034-45a>¶
軍節度判官㕔事善古篆尤好鐘鼎書有鐘鼎彛器款¶
識二十卷及鐘鼎篆韻七卷行於世(書史㑹要/)¶
　　　楊无咎¶
楊无咎字補之號逃禪老人又號清夷長者清江人後¶
寓豫章(見畫/家傳)髙宗朝以不直秦檜累徴不起書學率更¶
小變其體江西碑碣多无咎書小字尤清勁可愛嘗自¶
題所藏邕禪師塔銘後云予於率更為入室上足(書史/)¶
(㑹要/)¶
<pb:KR3h0061_WYG_034-45b>¶
　　　李綱¶
李綱字伯紀(陶宗儀云/號梁溪)邵武人自其祖始居無錫綱登¶
政和二年進士第積官至監察御史髙宗即位拜尚書¶
右僕射兼中書侍郎(宋史本傳/)¶
綱工筆札其蹟雜見鳯墅續法帖中(書史㑹要/)¶
　　　李光¶
李光字泰發越州上虞人登崇寧五年進士第髙宗即¶
位擢祕書少監紹興中除資政殿學士諡莊簡(宋史本/傳)¶
<pb:KR3h0061_WYG_034-46a>¶
項方伯家有李泰發帖後人跋其帖見有光字遂以為¶
司馬公筆(寓意編/)¶
　　　翟汝文¶
翟汝文字公㢲潤州丹陽人登進士第擢議禮局編修¶
官召對徽宗嘉之除祕書郎紹興元年參知政事風度¶
翹楚好古博雅精於篆籀(宋史本傳/)¶
　　　翟耆年¶
翟耆年字伯夀(汝文/子)好古博文撰籀史二卷(秦梁無錫/志)¶
<pb:KR3h0061_WYG_034-46b>¶
耆年工篆及八分(書史㑹要/)¶
　　　葉夢得¶
葉夢得字少藴蘇州吴縣人紹聖四年登進士第髙宗¶
時為尚書左丞(宋史本傳/)¶
葉夢得行書法大令宛然名家(寓意編/)¶
　　　胡安國¶
胡安國字康侯建寧崇安人中紹聖四年進士第哲宗¶
親擢為第三紹興中進寶文閣直學士諡文定(宋史本/傳)¶
<pb:KR3h0061_WYG_034-47a>¶
劉子翬觀胡文定公手墨詩云温温文定公至道夙所¶
欽不事八法竒天成寫幽襟有如瀚海鴻随波自浮沉¶
又如太虗雲舒卷杳莫尋(屛山集/)¶
　　　胡寅¶
胡寅字明仲(號致/堂)安國弟之子中宣和進士甲科紹興¶
中為徽猷閣直學士(宋史本傳/)¶
七里灘壁間有胡明仲題字刻石(朱子文集/)¶
　　　胡宏¶
<pb:KR3h0061_WYG_034-47b>¶
胡宏字仁仲(號五/峰)安國子以䕃補承務郎(宋史本傳/)¶
胡文定公與明仲仁仲皆工筆札其蹟雜見鳯墅續法¶
帖中(書史㑹要/)¶
　　　胡世將¶
胡世將字承公常州晉陵人宿之曾孫登崇寧五年進¶
士第為監察御史除徽猷閣待制禮部侍郎紹興九年¶
為寶文閣直學士宣撫州陕十一年資政殿學士致仕¶
(宋史本傳/)¶
<pb:KR3h0061_WYG_034-48a>¶
世將集古今石刻名曰資古録所書鐵柱銘刻於延真¶
宫邦人習書多取為楷則(書史㑹要/)¶
　　　沈與求¶
沈與求字必先湖州徳清人登政和五年進士第累官¶
知樞密院事諡忠敏(宋史本傳/)¶
宋賢遺墨有沈與求帖(弇州山人藁/)¶
　　　張綱¶
張綱字彦正丹陽人以上舍及第五中首選除太學正¶
<pb:KR3h0061_WYG_034-48b>¶
遷博士髙宗時以資政殿學士知婺州諡莊簡(宋史本/傳)¶
宋賢遺墨有張綱帖(弇州山人藁/)¶
　　　陳與義¶
陳與義字去非(號簡/齋)洛人登政和三年上舍甲科髙宗¶
南遷召為兵部員外郎紹興中資政殿學士(宋史本傳/)¶
陳公與義字畫清簡類其詩文為侍從時奉詔定法帖¶
十卷釋文一册(平園集/)¶
簡齋工豪翰其蹟雜見羣玉堂法帖中(書史㑹要/)¶
<pb:KR3h0061_WYG_034-49a>¶
宋刻陳簡齋集是公自書上木醇古豐圎出自黄庭(墨/林)¶
(快事/)¶
　　　權邦彦¶
權邦彦字朝美河間人登崇寧四年太學上舍第調滄¶
州教授入為國子司業宣和二年使遼建炎元年除寶¶
文閣直學士紹興元年為兵部尚書端明殿學士簽書¶
樞宻院事(宋史本傳/)¶
權邦彦草書龍蛇飛動得顛張醉素之遺意(平園集/)¶
<pb:KR3h0061_WYG_034-49b>¶
　　　蔣燦¶
蔣燦字宣卿常州宜興人崇寧五年為蘭溪縣主簿累¶
官至敷文閣待制贈正議大夫善書得古人用筆意大¶
者徑尺小者如蠅頭怪竒瑋麗獨歩一時凡今仙宫佛¶
廬穹堂奥殿層樓崇榭得公書榜以為壯觀(孫覿南蘭/陵尚書集)¶
益王神道碑蔣燦書甚佳(湖山勝集/)¶
東坡墨妙亭記蔣燦書(徐獻忠吴興掌故集/)¶
　　　孫時¶
<pb:KR3h0061_WYG_034-50a>¶
孫時字季中常州晉陵人以文學行義為一州之望字¶
畫遒麗有楷法得歐虞用筆意雖片紙尺牘屬藁記未¶
嘗草書一字政和三年試上舍授出身賜將仕郎應天¶
府姑熟縣主簿再徙定陶授宣教郎致仕(南蘭陵尚書/)¶
(集/)¶
　　　岳飛¶
岳飛字鵬舉相州湯陰人累官湖北路荆襄潭州制置¶
使進封武昌郡開國公加檢校少保樞宻副使參知政¶
<pb:KR3h0061_WYG_034-50b>¶
事淳熙六年諡武穆嘉定四年追封鄂王(宋史本傳/)¶
金沙寺有岳飛己酉嵗留題刻石詞甚壯(周必大汎舟/)¶
(録/)¶
岳武穆請糧手跡小楷精妙絶類顔魯公(謝肇淛居東集/)¶
(雜纂/)¶
　　　岳珂¶
岳珂(號倦/翁)飛孫敷文閣待制霖子為籲天辨誣集五卷¶
天定録二卷(宋史本傳/)¶
<pb:KR3h0061_WYG_034-51a>¶
唐人摹王方慶萬嵗通天進帖卷後有倦翁岳珂書(停/)¶
(雲舘帖/)¶
　　　韓世忠¶
韓世忠字良臣延安人年十八以敢勇應募勇冠三軍¶
建炎中帝手書義勇二字揭旗以賜焦山寺㨗聞為中¶
興武功第一進太保封英國公孝宗朝追封蘄王諡忠¶
武(宋史本傳/)¶
韓世忠書法蘇長公逼真(寓意編/)¶
<pb:KR3h0061_WYG_034-51b>¶
　　　韓彦直¶
韓彦直字子温世忠子六嵗從世忠入見髙宗命作大¶
字即拜命跪書皇帝萬嵗四字帝喜之拊其背曰他日¶
令器也親觧孝宗丱角之繻傅其首賜金器筆硯監書¶
鞍馬紹興十七年中兩浙轉運司試明年登進士第累¶
官敷文閣學士贈蘄春郡公(宋史本傳/)¶
　　　曲端¶
曲端字正甫鎮戎人警敏知書善屬文長於兵略歴秦¶
<pb:KR3h0061_WYG_034-52a>¶
鳳路隊將涇原路通安砦兵馬監押建炎中官宣州觀¶
察使諡壯愍(宋史本傳/)¶
曲端善屬文作字竒偉(書史㑹要/)¶
　　　吴玠¶
吴玠字晉卿徳順軍隴干人少沉毅有志節知兵善騎¶
射讀書能通大義建炎二年知懐徳軍累遷四川宣撫¶
使諡武安追封涪王(宋史本傳/)¶
吴玠能書今閩中錦屏山壁間有其書竒偉可愛(老學/)¶
<pb:KR3h0061_WYG_034-52b>¶
(菴筆記/)¶
　　　潘良貴¶
潘良貴字子賤(金華逰録/云字義榮)婺州金華人以上舍釋褐為¶
辟雍博士遷祕書郎靖康元年召對髙宗即位為左司¶
諫除徽猷閣待制諫疏多焚藁雜著十五卷新安朱熹¶
為之序(宋史本傳/)¶
濯纓堂扁黙成先生潘良貴書字徑尺許清勁有法(金/)¶
(華㳺録/)¶
<pb:KR3h0061_WYG_034-53a>¶
　　　潘畤¶
潘畤字徳鄜生穎悟叔中書公良貴愛而收教之任為¶
登仕郎進直顯謨閣累官中大夫金華縣開國男少喜¶
學書得歐顔楷法勁挺嚴密如其為人(朱子文集/)¶
潘畤篆隸楷法皆臻其妙(紹興志/)¶
　　　陳東¶
陳東字少陽鎮江丹陽人俶倜負氣不戚戚於貧賤以¶
貢入太學髙宗即位上書乞留李綱而罷黄潛善汪伯¶
<pb:KR3h0061_WYG_034-53b>¶
彦追贈承事郎紹興四年加朝奉郎祕閣修撰(宋史本/)¶
(傳/)¶
祝枝山刻陳少陽書草於鎮江郡庠其書言三事所刻¶
乃其藁草也(李日華紫桃軒又綴/)¶
　　　朱松¶
朱松字喬年(號韋/齊)徽州婺源人中進士第胡世將謝克¶
家薦之除祕書省正字趙鼎都督川陕荆襄招松為屬¶
辭除司勲吏部郎秦檜決筞議和松上章極言其不可¶
<pb:KR3h0061_WYG_034-54a>¶
出知饒州(宋史朱熹傳/)¶
朱熹云先君少好學荆公書家藏遺墨數紙偽作者率¶
能辨之臨寫荆公本恐後數十年未必有能辨之者(朱/)¶
(子文集/)¶
　　　劉子翬¶
劉子翬字彦沖以父任授承務郎通判興化軍辭歸武¶
夷山學者稱屏山先生(宋史本傳/)¶
屏山工筆札其蹟雜見鳯墅續法帖中(書史㑹要/)¶
<pb:KR3h0061_WYG_034-54b>¶
　　　張孝祥¶
張孝祥字安國(癸辛雜識/號于湖)歴陽烏江人紹興二十四年¶
廷試第一以顯謨閣直學士致仕文章過人尤工翰墨¶
嘗親書奏劄髙宗見之曰必將名世(宋史本傳/)¶
張安國書真而放(楊萬里誠齋集/)¶
張于湖知京口王宣子代之多景樓落成于湖為大書¶
樓扁公帑送銀二百兩為潤筆于湖却之(癸辛雜識/)¶
宋髙宗酷嗜翰墨張孝祥廷對頃宿酲猶未觧濡豪答¶
<pb:KR3h0061_WYG_034-55a>¶
問立就萬言上閱之字畫遒勁卓然顔魯公親擢首選¶
臚唱賦詩尤雋永秦檜語之云上喜狀元筞又喜狀元¶
詩與字可謂三絶詩何本字何法孝祥曰本杜詩法顔¶
字(江寧府志/)¶
　　　吴說¶
吴說字傅朋號練塘錢塘人(書史㑹要/)¶
紹興以来雜書㳺絲書惟錢塘吴說(翰墨志/)¶
北山九里松牌吴說書髙宗詣天竺親御宸翰徹去吴¶
<pb:KR3h0061_WYG_034-55b>¶
書說未㡬守信州陛辭髙宗因與語云九里松乃卿書¶
乎朕嘗作此三次觀之終不如卿朝退令再揭元牌遍¶
索之得於天竺庫院復令植道旁(行都紀事/)¶
席大光以母碑銘屈吴傅朋書之大光立於碑側不數¶
字必請傅朋憩偃終日傅朋病之至夜分潛起秉燭而¶
書大光聞之起立以文房玩好之物盡歸之預儲六千¶
緍潤豪(貴耳録/)¶
杭之北闗接待寺寺額乃吴傅朋書勅賜妙行之院初¶
<pb:KR3h0061_WYG_034-56a>¶
扁甚小其後展而大之右廡有古觀音殿亦傅朋書極¶
佳(癸辛雜識/)¶
練塘深入黄太史之室時作鍾體(洞天清録/)¶
　　　蘇庠¶
蘇庠丹陽人(朱存理云字養直京口人初以病目自號/眚翁後徙居丹陽之後湖更號後湖病民)¶
紳之後頌之族少能詩蘇軾見其清江曲大愛之由是¶
知名徐俯薦其賢上特召之固辭(宋史本傳/)¶
後湖居士歌詩清&KR0751;盖江西之派别而字畫健逸又老¶
<pb:KR3h0061_WYG_034-56b>¶
坡之苗裔也(平園集/)¶
　　　韓元吉¶
韓元吉隆興間為江淮轉運使(江寜府志/)¶
歐陽集古録跋尾有潁川韓元吉書(朱子文集/)¶
　　　朱敦儒¶
朱敦儒字希真(朱子文集/云號巖壑)河南人紹興二年賜進士出¶
身為祕書省正字兼兵部郎官工詩及樂府婉麗清暢¶
除鴻臚少卿(宋史本傳/)¶
<pb:KR3h0061_WYG_034-57a>¶
朱巖壑書横斜顛倒㡬若楊少師(書法鈎𤣥/)¶
巖壑老人小楷道徳經二篇精妙醇古近世楷法如陳¶
碧虛之相鶴黄長睿之黄庭皆所不及唯湍石喻公之¶
典引諸書為可方駕耳(朱子文集/)¶
鳯凰臺攬輝亭朱希真𨽻書(陸㳺金陵記/)¶
　　　喻樗¶
喻樗字子才(朱子文集/云號湍石)其先南昌人後徙嚴中建炎三¶
年進士第趙鼎都督川陕荆襄辟樗為屬紹興初授祕書¶
<pb:KR3h0061_WYG_034-57b>¶
省正字轉工部員外郎出知蘄州(宋史本傳/)¶
相鶴經湍石喻公所書法度謹嚴意思蕭散(朱子文集/)¶
朱鴻臚喻工部書超然逺覽追跡元常嘗集其墨刻以¶
朱樂毅書喻相鶴經為絶倫(同上/)¶
　　　向子諲¶
向子諲字伯苶臨江人敏中𤣥孫元符三年㤙補承奉¶
郎紹興中徽猷閣直學士退閑十五年號所居曰薌林¶
(宋史本傳/)¶
<pb:KR3h0061_WYG_034-58a>¶
靈壁卧石上有刻字并小詩皆向薌林伯恭書(雲煙過/)¶
(眼録/)¶
薌林書蹟傳世人多寶之(書史㑹要/)¶
　　　徐兢¶
徐競字明叔歐寧人(文獻通考/作歴陽人)宣和六年髙麗入貢請¶
於朝願得能書者至國中帝遣路允廸報聘以兢為國¶
信所提轄官撰髙麗圗經四十卷上之帝覽其書大恱¶
召對便殿賜同進士出身擢知大宗正丞兼掌書學遷¶
<pb:KR3h0061_WYG_034-58b>¶
尚書刑部貟外郎(髙麗圗經附録徐兢行狀/)¶
徐兢鉉之後善篆書自題保大騎省世家又自號自信¶
居士(文獻通考/)¶
紹興以来篆法惟信州徐兢(翰墨志/)¶
明叔善篆說文解字之外另為一家雖其名兢字見於¶
印文者亦與篆法不同(鶴山集/)¶
　　　徐琛¶
徐琛兢之弟以篆名家(書史㑹要/)¶
<pb:KR3h0061_WYG_034-59a>¶
　　　徐林¶
徐林字稚山(書史㑹要云兢之兄姑/蘇志云林子蕆之弟兢)中進士第隆興初¶
為吏部侍郎以敷文閣直學士致仕薦為給事中不起¶
遷龍圗閣學士(姑蘇志/)¶
徐林以篆名家(書史㑹要/)¶
　　　徐藏¶
徐藏字子禮(林/子)由進士知饒州後改浙東提舉常平知¶
秀州藏有學尤善漢隸(姑蘇志/)¶
<pb:KR3h0061_WYG_034-59b>¶
　　　劉岑¶
劉岑字季髙(平園集云/號杼山)吴興人遷居溧陽博學愛士有¶
古君子風登進士第累官户部侍郎以徽猷閣待制致¶
仕(江寕府志/)¶
周必大跋劉季髙帖云杼山老人筆精墨妙獨歩斯世¶
(平園集/)¶
劉岑草書縱逸而不拘盖有自得之趣(書史㑹要/)¶
　　　曾紆¶
<pb:KR3h0061_WYG_034-60a>¶
曾紆字公卷(一作/衮)號空靑老人文肅公布子善詞翰以¶
蔭補官崇寧癸未坐黨籍貶零陵與黄魯直厚善紹興¶
二年直顯謨閣(撫州府志/)¶
公衮行草既不用法亦不祈其神娓娓意盡則止耳(石/)¶
(門文字禪/)¶
　　　趙弁　趙竒¶
趙弁字祖文(見畫/家傳)弟竒字祖穎紹興中為監司字畫皆¶
學蘇文忠公(平園集/)¶
<pb:KR3h0061_WYG_034-60b>¶
　　　熊方¶
熊方字廣居豐城人靖康鄉舉貢上庠參澧州軍事雅¶
善書髙宗内禪大書堯舜二字表進有㫖付祕閣除本¶
路帥幕(盧廷選南昌志/)¶
　　　范端臣¶
范端臣字元卿蘭谿人紹興中登進士累官至中書舍¶
人文詞典雅尤工於詩篆楷草隸亦造其妙學者稱為¶
䝉齋先生(應廷育金華先民傳/)¶
<pb:KR3h0061_WYG_034-61a>¶
　　　王逨¶
王逨字致君其先本宛丘人建炎時與父俣奔餘姚後¶
補登仕郎銓試第一復舉進士累官監察御史擢右正¶
言論事忤執政移吏部郎才一日求補外除知鄂州改¶
湖南轉運判官終國子司業逨自幼至老無一日去書¶
文章法先秦詩法三百篇字畫法鍾王(紹興志/)¶
　　　孫覿¶
孫覿字仲益晉陵人嘗提舉鴻慶宫故自號鴻慶居士¶
<pb:KR3h0061_WYG_034-61b>¶
五嵗即為東坡所器登政和中進士第靖康中為詞臣¶
歴吏户長貳連守大邦紹興後斥居象郡歸隐太湖二¶
十餘年(平園集/)¶
往過震澤僧寺見孫尚書仲益手牘數條石刻大似大¶
蘇公書因徘徊其下久之今見手録數條與石刻書法¶
無二帖中語及東坡先生其自守之正為人之厚髣髴¶
可見不獨尺牘之工書法之妙也首二帖多戰筆似晚¶
年書(匏翁家藏集/)¶
<pb:KR3h0061_WYG_034-62a>¶
　　　向子廓¶
向子廓浚儀人周敦頤拙賦向子廓隸書趙師侠刻於¶
郡丞㕔後(古今碑帖考/)¶
　　　康與之¶
康與之字伯可建炎中上中興十筞及為臺郎専應制¶
為歌詞世以比栁耆卿(嘉興志/)¶
伯可以文辭待詔金馬門學書於陳恬有書傳於世(書/)¶
(史㑹要/)¶
<pb:KR3h0061_WYG_034-62b>¶
　　　嚴煥¶
嚴煥字子文登紹興十二年進士第調徽州臨安教官¶
通判建康府知江陰軍遷太常丞出為福建市舶終朝¶
散大夫文體整健書學尤精(常熟志/)¶
　　　周武仲¶
周武仲字憲之建寧人第進士髙宗時為龍圗閣學士¶
提舉江州太平觀留心翰墨得歐陽率更筆法(閩書/)¶
　　　趙子澄¶
<pb:KR3h0061_WYG_034-63a>¶
趙子澄字處度(見畫/家傳)善草隸長歌詩紹興末官秭鄉(畫/)¶
(繼/)¶
　　　趙公碩¶
趙公碩浚儀人官侍郎(鶴山集/)¶
宋中興頌趙不息撰左朝散大夫永州路轉運判官兼¶
提舉學事趙公碩書(劉敬祁陽縣志/)¶
　　　畢良史¶
畢良史字少董紹興初居汴(陶宗儀云紹興間進/士李日華云蔡州人)閉户¶
<pb:KR3h0061_WYG_034-63b>¶
著春秋正辭論語探古書宋哲夫李願良軰執經師之¶
(楊萬里誠齋集/)¶
良史能寫唐人小楷(書史㑹要/)¶
良史喜字學得晉人筆法少逰京師以買賣古器字畫之¶
屬出入貴人之門當時謂之畢償賣兵火後僑寓興國¶
軍江西漕將蔣燦喜其辨慧資給赴行在遂以古器書¶
畫動諸内侍内侍多喜之思陵方搜訪古玩恨未有辨¶
其真偽者得良史甚恱補文學權知東明縣到縣搜求¶
<pb:KR3h0061_WYG_034-64a>¶
古器書畫復載以達行在上大喜改京秩栖遲輦下人¶
又號畢骨董(六研齋二筆/)¶
　　　石熙明¶
石熙明摹刻蘭亭筆墨雖肥而意度亦有可取(屠隆帖/)¶
(箋/)¶
　　　李昭¶
李昭字晉傑鄄城人(見畫/家傳)篆尤精學三墳記(畫繼/)¶
　　　陸升之¶
<pb:KR3h0061_WYG_034-64b>¶
陸升之字仲髙山陰人詞翰俱妙(王明清玉照新志/)¶
　　　曾慥¶
曾慥字端伯紹興間為尚書郎直寶文閣奉祠博學能¶
詩號至㳺居(泉州府志/)¶
蘇庠詩翰帖跋有温陵曾慥書(鐵網珊瑚/)¶
　　　何大奎¶
何大奎(髙宗/時人)大智寺朋月巢記紹興庚辰直徽猷閣韓¶
彦古撰直祕閣何大奎書寺在富陽縣祥風村(廖瑜杭/)¶
<pb:KR3h0061_WYG_034-65a>¶
(州府志碑碣目/)¶
　　　張禄¶
張禄(髙宗/時人)海鹽修岳廟記紹興三年從政郎新陕州軍¶
事推官張禄記并書(至元嘉禾志/)¶
　　　馬雲夫¶
馬雲夫(髙宗/時人)崇明寺轉輪藏記紹興九年馬雲夫行書¶
䂓模褚令盖當時院體所遺(𤣥牘記/)¶
　　　韓彦端¶
<pb:KR3h0061_WYG_034-65b>¶
韓彦端(髙宗/時人)富陽縣放生池記紹興二十年縣尉韓彦¶
端撰并書(廖瑜杭州府志碑碣目/)¶
　　　李昌國¶
李昌國(髙宗/時人)湘山正路記紹興二十三年唐時撰儀真¶
進士李昌國書并篆(蔣擢湘山事狀/)¶
　　　王次山¶
王次山(髙宗/時人)朱孝子墓亭記紹興二十六年全州教授¶
黄次元撰通判全州軍州主管學事王次山書并題蓋¶
<pb:KR3h0061_WYG_034-66a>¶
(蔣擢湘山事状/)¶
　　　朱綬¶
朱綬(髙宗/時人)鳯縣忠護侯廟碑紹興二十八年鳯州司户¶
參軍權州學教授朱綬書(藍瑞漢中府志/)¶
　　　季布¶
季布(髙宗/時人)髙座寺宋季布楷書新公塔銘小碣廼紹興¶
中甘露傳燈正祖大師法永為東講院主慧新立者文¶
與字雖不甚佳實雨花臺之遺跡(金陵瑣事/)¶
<pb:KR3h0061_WYG_034-66b>¶
　　　孫勤川¶
孫勤川(髙宗/時人)趙子固論書云中興後朱巖壑横斜顛倒¶
㡬若楊少師孫勤川䂓矩恐下筆不中觀者(書法鈎𤣥/)¶
　　　鄭知㡬¶
鄭知㡬(髙宗/時人)徳清縣重修孔子廟碑沈與求撰鄭知㡬¶
書(吴興掌故集/)¶
　　　秦檜¶
秦檜字㑹之江寧人登政和五年第紹興元年參知政¶
<pb:KR3h0061_WYG_034-67a>¶
　事拜右僕射同中書門下平章事封崇國公進封秦魏¶
　兩國公贈申王諡忠獻開禧改諡繆醜(宋史本傳/)¶
　檜能篆嘗見金陵文廟井欄上刻其所書玉兔泉三字¶
　亦有可觀(書史㑹要/)¶
　¶
　¶
　¶
　¶
<pb:KR3h0061_WYG_034-67b>¶
　¶
　¶
　¶
　¶
　¶
　¶
　¶
御定佩文齋書畫譜卷三十四¶
