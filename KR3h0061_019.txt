# -*- mode: mandoku-view; -*-
#+TITLE: 御定佩文齋書畫譜
#+DATE: 2015-08-24 23:15:58.627506
#+PROPERTY: ID KR3h0061
#+PROPERTY: BASEEDITION WYG    
#+PROPERTY: JUAN 卷第十八
<pb:KR3h0061_WYG_019-1a>¶
　欽定四庫全書¶
御定佩文齋書畫譜卷第十八¶
　　論畫八(畫品下/)¶
　　　　宋劉道醇五代名畫補遺¶
　蒙嘗聞成紀李嗣真之畫品呉郡朱景元之畫斷皆採¶
　摘古今畫家名氏叢而録之以廣其傳故五代名流抑¶
　多遺闕則有若國初監察御史胡嶠遂採擷遺孑紀於¶
　編帙始自尹繼昭終於劉永總四十三人名之曰廣梁¶
<pb:KR3h0061_WYG_019-1b>¶
　朝名畫目夫紀述雖備闕墜尚多譬㧞豪捨翰刈薪棄¶
　楚嗚呼自唐祚陵季五代脆促自朱梁至於柴周凡一¶
　十四主計五十四年而又日尋干戈轉戰不暇雖義夫¶
　哲婦忠臣孝子尤多漏略況於畫人哉我大宋撫重熈¶
　之運博全盛之化祖功宗徳四葉於兹誠萬世綿綿之¶
　盛在於今日矣故哲夫賢士坐談王道徒歌帝力而予¶
　抑嘗語及五朝名畫盡可屈指吁生遘洶洶之運沒垂¶
　丹青之譽而云云籍籍見談於盛明之世獲在於齒牙¶
<pb:KR3h0061_WYG_019-2a>¶
之論良用惜哉今因集本朝名畫評又捃拾其見遺者¶
叙而編之名曰五代名畫補遺其門品上下一如聖朝¶
名畫評之例類仍附之於後者亦明我聖朝文事之載¶
郁云時嘉祐四年十二月初九日潁川陳洵直序¶
人物門第一¶
　神品四人¶
　　韓求　　　　李祝　　　　張圖¶
　　朱瑶¶
<pb:KR3h0061_WYG_019-2b>¶
　妙品四人¶
　　跋異　　　　曹仲先　　　陶守立¶
　　王仁夀¶
　能品二人¶
　　竹夢松　　　陸晃¶
山水門第二¶
　神品二人¶
　　荆浩　　　　關仝¶
<pb:KR3h0061_WYG_019-3a>¶
走獸門第三¶
　神品二人¶
　　胡瓌　　　　東丹王¶
花竹翎毛門第四¶
　神品二人¶
　　鍾隱　　　　郭權輝¶
　妙品一人¶
　　施璘¶
<pb:KR3h0061_WYG_019-3b>¶
　能品一人¶
　　丁謙¶
屋木門第五¶
　神品一人¶
　　衛賢¶
　能品一人¶
　　何遇¶
塑作門第六¶
<pb:KR3h0061_WYG_019-4a>¶
　神品三人(内裝鸞/一人附)¶
　　楊惠之　　　劉九郎　　　王温¶
雕木門第七¶
　神品一人¶
　　伎巧夫人嚴氏(五代名畫補遺/)¶
　　　宋劉道醇聖朝名畫評¶
夫識畫之訣在乎明六要而審六長也所謂六要者氣¶
韻兼力一也格制俱老二也變異合理三也彩繪有澤¶
<pb:KR3h0061_WYG_019-4b>¶
四也去來自然五也師學捨短六也所謂六長者麤鹵¶
求筆一也僻澁求才二也細巧求力三也狂怪求理四¶
也無墨求染五也平畫求長六也既明彼六要更審彼¶
六長雖卷帙溢箱壁版周廡自然至於别識矣大凡觀¶
畫抑有所忌且天氣晦冥風勢飄迅屋宇向隂暮夜執¶
燭皆不可觀何哉謂其悉不能極其竒妙而難約以六¶
要六長也必在乎爽霽清虚室面南依正壁而張之要¶
當澄神静慮縱目以觀之且觀之之法先觀其氣象後¶
<pb:KR3h0061_WYG_019-5a>¶
定其去就次根其意終求其理此乃定畫之鈐鍵也是¶
故見短勿詆返求其長見工勿譽返求其拙夫善觀畫¶
者必於短長工拙之間執六要憑六長而又揣摩研味¶
要歸三品三品者神妙能也品第既得是非長短毁譽¶
工拙自昭然矣大抵觀釋教者尚莊嚴慈覺觀羅漢者¶
尚四像歸依觀道流者尚孤閑清古觀人物者尚精神¶
體態觀畜獸者尚馴擾獷厲觀花竹者尚豔麗閑冶觀¶
禽鳥者尚毛羽翔舉觀山水者尚平逺曠蕩觀鬼神者¶
<pb:KR3h0061_WYG_019-5b>¶
尚筋力變異觀屋木者尚壯麗深逺今之人或捨六要¶
棄六長而能致此者何異縁木求魚汲泉得火未之有¶
也¶
人物門第一¶
　神品六人¶
　　王瓘¶
評曰本朝以丹青名者不可勝計唯瓘為第一何哉觀¶
其意思縱横往來不滯廢古人之短成後世之長不拘¶
<pb:KR3h0061_WYG_019-6a>¶
一守奮筆皆妙誠所謂前無呉生矣故列神品上¶
　　王靄¶
評曰靄之為畫也可謂至矣意思宛約筆法豪邁皆不¶
下王瓘但氣燄稍劣耳夫寫人形狀者在全其氣宇靄¶
能停分取像側背分衣周旋變通不失其妙可列神品¶
中¶
　　孫夢卿¶
評曰張懐瓘以呉生為僧繇後身予謂夢卿亦呉生之¶
<pb:KR3h0061_WYG_019-6b>¶
後身而列於瓘靄之下何哉吴生畫天女及樹石有未¶
到處瓘靄能變法取工夢卿則拘於模範雖得呉法往¶
往襲其所短不能發新意謂之脫壁者豈誣哉可列神¶
品中¶
　　趙光輔¶
評曰光輔之畫也放而逸約而正形氣清楚骨格厚重¶
可列神品下¶
　　髙益¶
<pb:KR3h0061_WYG_019-7a>¶
評曰觀益之畫色輕而墨重變通應手不拘一態其丹¶
青之工者歟可列神品下¶
　　武宗元¶
評曰武貟外學呉生筆得其閑麗之態可謂覩其奥矣¶
而品第不至於髙益得無意乎夫若千乗萬騎出彼入¶
此氣貌風韻不有相類則益得之矣武雖可以齊肩接¶
跡無甚媿之色必求定論故有優劣然氣格不群優入¶
畫域亦列神品下¶
<pb:KR3h0061_WYG_019-7b>¶
　妙品十五人¶
　　王齊翰　　　王士元　　　侯翌¶
評曰齊翰不曹不呉自成一家其形勢超逸近世無有¶
士元通於微妙物物稱絶見抑於髙文進勢使然也侯¶
翌墨路謹細筆力剛健富於氣燄與齊翰士元並列妙¶
品上¶
　　蒲師訓　　　黄筌　　　　黄居寀¶
　　孫知微　　　孟顯　　　　周文矩¶
<pb:KR3h0061_WYG_019-8a>¶
評曰蒲師訓筆法雖細其勢極壯黄筌凡欲揮灑必澄¶
思慮故其彩繪精緻形物偉廓居寀有父之風可謂善¶
繼矣孟顯能作猛風之勢痩形員面識者猶以為疵周¶
文矩用意深逺於繁富則尤工並列妙品中¶
　　張昉　　　　王端　　　　勾龍爽¶
　　陳用志　　　厲昭慶　　　王兼濟¶
評曰張昉用意敏速變態皆善王端寫人形表尤見所¶
長勾龍爽筆力飄逸多從質野陳用志所為雖至小僻¶
<pb:KR3h0061_WYG_019-8b>¶
曲盡其妙厲昭慶居必幽静故其澄慮設色久而愈精¶
王兼濟嘗與武宗元分畫大像然不能及亦可以接其¶
歩武矣並列妙品下¶
　能品十九人¶
　　楊斐　　　　髙文進　　　趙元長¶
　　髙元亨¶
評曰楊斐深有才思用亦宏博於大像求其全功則非¶
吾所知也髙文進筆力快健施色鮮潤皆其所長趙元¶
<pb:KR3h0061_WYG_019-9a>¶
長妙於形似髙元亨盡事物之情並列能品上¶
　　孫懐恱　　　南簡　　　　王道真¶
　　牟谷　　　　沙門元靄　　尹質¶
評曰孫懷恱氣格清峭理致深逺南簡意不在近格亦¶
至僻王道真淳重寧妥可謂能矣言院體者無出其右¶
牟谷元靄尹質長於寫貌筆能奪眞其優劣如次第云¶
並列能品中¶
　　石恪　　　　陳士元　　　王拙¶
<pb:KR3h0061_WYG_019-9b>¶
　　王居正　　　葉進成　　　燕文貴¶
　　葉仁遇　　　郝澄　　　　毛文昌¶
評曰石恪筆法頗勁長於詭怪陳士元師王士元不為¶
不近求其器岸體骨則難王拙善為佛道於大像尤備¶
雖放縱矜逸往往失於卑懦王居正士女盡其閑冶之¶
熊蓋慮精意密動切形似葉進成江左敏手設色清潤¶
燕文貴於人物自有佳處仁遇好寫流俗能剽真意毛¶
文昌得其村野之趣甚有可觀皆列能品下¶
<pb:KR3h0061_WYG_019-10a>¶
山水林木門第二¶
　神品二人¶
　　李成¶
評曰成之命筆惟意所到宗師造化自創景物皆合其¶
妙躭於山水者觀成所畫然後知咫尺之間奪千里之¶
趣非神而何故列神品¶
　　范寛¶
評曰范寛以山水知名為天下所重真石老樹挺生筆¶
<pb:KR3h0061_WYG_019-10b>¶
下求其氣韻出於物表而又不資華飾在古無法創意¶
自我功期造化而樹根浮淺平逺多峻此皆小瑕不害¶
精緻亦列神品¶
　妙品六人¶
　　髙克明　　　王士元　　　王端¶
　　商訓　　　　燕文貴　　　許道寧¶
評曰山有體水流意而自近至逺景有増易求其妙手¶
豈易也哉髙克明鋪陳物象自成一家當代少有士元¶
<pb:KR3h0061_WYG_019-11a>¶
之寫景王端之老格同出關氏各有所得商訓又其次¶
也燕文貴尤善其景隨目可愛許道寧既有師法又能¶
變通皆列於妙品¶
　能品十人¶
　　陳用志　　　黄懐玉　　　黄筌¶
　　翟院深　　　劉永　　　　沙門巨然¶
　　趙幹　　　　李隱　　　　龎崇穆¶
　　曹仁希¶
<pb:KR3h0061_WYG_019-11b>¶
評曰山水天下之勝於繪事中尤可尚也陳用志筆雖¶
放曠得自然之意黄懐玉老於所學勢多剛峭黄筌失¶
於麤暴猶為蜀中之最翟院深尤得風韻蓋有師法劉¶
永亦學關氏逺有所到巨然好寫景趣殊為精絶趙幹¶
窮江行之思觀者如渉李隱狀千里之山不出所顧才¶
富意逸崇穆有焉如仁希之畫水淺深怒怗一筆而已¶
信所謂敏而不失其真者也並列能品¶
畜獸門第三¶
<pb:KR3h0061_WYG_019-12a>¶
　神品一人¶
　　趙光輔¶
評曰善觀畫馬者必求其精神筋力精神完則意出筋¶
力勁則勢在必以眼鼻蹄踠為本神哉光輔之為也雖¶
鬉尾一毛不可得而議故列神品¶
　妙品六人¶
　　趙邈卓　　　裴文睍　　　楊輝¶
　　袁義　　　　龍章　　　　何尊師¶
<pb:KR3h0061_WYG_019-12b>¶
評曰邈卓之虎非世俗常見往往有不知名者猶天下¶
珍玩豈易辨哉裴文睍之水牛渾奪生意楊袁二生之¶
魚不拘末節自得真體龍章亦善虎兔豈常人可及何¶
尊師所得不為不多並列妙品¶
　能品十二人¶
　　陳用志　　　馮清　　　　王士元¶
　　髙益　　　　荀信　　　　呉懐¶
　　董羽　　　　王道真　　　李用及¶
<pb:KR3h0061_WYG_019-13a>¶
　　張鈐　　　　辛成　　　　馮進成¶
評曰馬之氣骨非精筆不能周備陳用志王士元髙益¶
李用及張鈐之徒各從師法更生已意皆稱一時之妙¶
果求其真鑒故有次第馮駝辛虎皆與真逼如荀信呉¶
懷董羽可謂為能於其事矣馮進成為犬兔深造於妙¶
猶以氣韻孤簿或有譏者皆列能品¶
花竹翎毛門第四¶
　神品四人¶
<pb:KR3h0061_WYG_019-13b>¶
　　徐熙¶
評曰士大夫議為花果者往往宗尚黄筌趙昌之筆蓋¶
其寫生設色迥出人意以熙視之彼有慙徳筌神而不¶
妙昌妙而不神神妙俱完捨熙無矣夫精於畫者不過¶
薄其彩繪以取形似於氣骨能全之乎熙獨不然必先¶
以其墨定其枝葉蕊萼等而後傅之以色故其氣格前¶
就態度彌茂與造化之功不甚逺宜乎為天下冠也故¶
列神品¶
<pb:KR3h0061_WYG_019-14a>¶
　　唐希雅¶
評曰江南絶筆徐熙唐希雅二人而已極乎神而盡乎¶
微資於假而廹於真象生意端形造筆下希雅終不逮¶
熙者吾以翎毛較之耳求其竹樹殆難優劣故列神品¶
　　黄筌¶
評曰黄筌老於丹青之學命筆皆妙誠西州之能士可¶
列神品¶
　　黄居寀¶
<pb:KR3h0061_WYG_019-14b>¶
評曰居寀之畫鶴多得筌骨其有佳處亦不能決其髙¶
下至於花竹禽雀皆不失筌父子俱入神品者唯居寀¶
一家云¶
　妙品九人¶
　　趙昌　　　　陶裔　　　　徐崇嗣¶
　　徐崇勲　　　梅行思　　　解處中¶
　　王曉　　　　母咸之　　　傅文用¶
評曰陶裔之寫生趙昌之設色二徐所為於形似無媿¶
<pb:KR3h0061_WYG_019-15a>¶
矣行思精爭鬬之勢處中長苦寒之景王曉母咸之傅¶
文用皆有翎毛之癖傳之來世愈見珍賞耳並列妙品¶
　能品九人¶
　　唐宿　　　　唐忠祚　　　夏侯延祐¶
　　劉文惠　　　王友　　　　道士牛戩¶
　　閻士安　　　王端　　　　劉夢松¶
評曰二唐花竹皆得情狀所以善繼其祖矣夏侯之於¶
黄筌王友之於趙昌皆親切於師自致能譽文惠精於¶
<pb:KR3h0061_WYG_019-15b>¶
寫生牛戩妙於破毛亦一時之佳筆也寫墨竹千古無¶
傳自沙門元靄及唐希雅董羽輩始為之倡閻士安下¶
筆清勁造形員備最為長也王端僅與之敵識者謂士¶
安得其竿王端得其葉而夢松又次焉皆列能品¶
鬼神門第五¶
　神品一人¶
　　李雄¶
評曰畫鬼神者多形狀怪異為能於吾何取必求諸筋¶
<pb:KR3h0061_WYG_019-16a>¶
力焉以考其精神究其威怒三者能備獨雄而已筆勢¶
髙邁生於自然故列神品¶
　妙品一人¶
　　髙益¶
評曰髙益意思千形萬態卒不相類其功可較故列妙¶
品¶
　能品二人¶
　　李用及　　　石恪¶
<pb:KR3h0061_WYG_019-16b>¶
評曰鬼神之狀雖不可窮大約不逺於人故用及宗吳¶
道子之畫密有所至石恪多用已意喜作詭怪而自擅¶
逸筆於筋力能備不可易得並列能品¶
屋木門第六¶
　神品二人¶
　　郭忠恕¶
評曰畫之為屋木猶書之有篆籀蓋一定之體必在端¶
謹詳備然後為最忠恕俱為當時第一豈其二者之法¶
<pb:KR3h0061_WYG_019-17a>¶
相近而然邪可列神品¶
　　王士元¶
評曰宫殿臺閣亭榭軒砌雖無搏動之勢而求其疵病¶
比諸畫為多士元命筆造微事物皆備雖片瓦莖木亦¶
取於象此所以過人無限故列神品¶
　妙品二人¶
　　燕文貴　　　蔡潤¶
評曰如文貴潤二人皆江海微賤一旦以畫為天子所¶
<pb:KR3h0061_WYG_019-17b>¶
知蓋其藝能逺過流輩列於妙品¶
　能品三人¶
　　吕拙　　　　劉文通　　　王道真¶
評曰吕拙劉文通於宫殿屋木最所留意雖匠氏亦宗¶
其法度焉可謂至矣祥符中營昭應宫詔天下名手至¶
京師者餘三千人中其選者如武宗元而下亦不減百¶
人當時舉天下為畫者不知幾何多人物而見於此書¶
無十數輩如王道真之水入能品人物畜獸屋木其藝¶
<pb:KR3h0061_WYG_019-18a>¶
固不後人矣(聖朝名畫評/)¶
　　　宋黄休復益州名畫録¶
大凡觀畫而神㑹者鮮矣不過視其形似其或洞達氣¶
韻超出端倪用筆精緻不謂之功傅彩炳縟不謂之麗¶
觀乎象而忘象意先自然始可品繪工於彀中揖畫聖¶
於方外有造物者思唯是得之江夏黄氏休復字歸本¶
通春秋學校左氏公榖書暨摭百家之說鬻丹養親行¶
達於世恬如也加以游心顧陸之藝深得厥趣居常以¶
<pb:KR3h0061_WYG_019-18b>¶
魏晉之竒蹤隋唐之懿跡盈縑溢帙類而珍之適值博¶
雅之士款扉求見則敞茅屋拂榻塵架而陳之娱賔賞¶
心萬慮一泯及其僧舍道居靡不往而玩之環嵗忘倦¶
蓋益都多名畫富視他郡謂唐二帝播越及諸侯作鎮¶
之秋是時畫藝之傑者游從而來故其標格楷模無處¶
不有聖朝伐蜀之日若升堂邑彼廨宇寺觀前輩名畫¶
纖悉無圯者迨淳化甲午嵗盜發二川焚劫略盡則牆¶
壁之繪甚乎剥廬家祕之寳散如決水今可覿者十二¶
<pb:KR3h0061_WYG_019-19a>¶
三焉噫好事者為之幾鬱矣黄氏心鬱久之又能筆之¶
書存録之也故自李唐乾元初至皇宋乾徳嵗其間圖¶
畫之尤精取其目所擊者五十八人品以四格離為三¶
卷命曰益州名畫録書來謂余有陶隱居之好恨無畫¶
之癖首貺讀之序以見託且曰畫之神妙功格往躅前¶
範黄氏録之詳矣至如蜀都名畫之存亡繫後學之明¶
昧斯黄氏之志也故其書婉而當博而有倫體而不辭¶
信夫學者得意忘象觀前賢之逸軌然後考黄氏之四¶
<pb:KR3h0061_WYG_019-19b>¶
格則思過半矣非獨鳴圖畫之譽於坤維者哉時景徳¶
三年五月二十日李畋序¶
畫之逸格最難其儔拙規矩於方員鄙精研於彩繪筆¶
簡形具得之自然莫可楷模出於意表故目之曰逸格¶
爾¶
　逸格一人¶
　　孫位¶
大凡畫藝應物象形其天機逈髙思與神合創意立體¶
<pb:KR3h0061_WYG_019-20a>¶
妙合化權非謂開㕑已走㧞壁而飛故目之曰神格爾¶
　神格二人¶
　　趙公祐　　　范瓊¶
畫之於人各有本性筆精墨妙不知所然若投刃於解¶
牛類運斤於斫鼻自心付手曲盡𤣥微故目之曰妙格¶
爾¶
　妙格上品七人¶
　　陳皓　　　　彭堅　　　　張騰¶
<pb:KR3h0061_WYG_019-20b>¶
　　趙温竒　　　趙徳齊　　　盧楞伽¶
　　張素卿¶
　妙格中品十人¶
　　辛澄　　　　李洪度　　　左全¶
　　張南本　　　髙道興　　　房從真¶
　　趙徳𤣥　　　常粲　　　　常從𦙍¶
　　黄筌¶
　妙格下品十一人¶
<pb:KR3h0061_WYG_019-21a>¶
　　李昇　　　　張𤣥　　　　杜齯龜¶
　　刁光𦙍　　　蒲師訓　　　趙忠義¶
　　黄居寳　　　黄居寀　　　李文才¶
　　阮知誨　　　張玫¶
畫有性周動植學侔天功乃至結嶽融川潛鱗翔羽形¶
象生功者故目之曰能格爾¶
　能格上品十五人¶
　　吕嶤　　　　竹䖍　　　　周行通¶
<pb:KR3h0061_WYG_019-21b>¶
　　孔嵩　　　　石恪　　　　杜措¶
　　杜𢎞義　　　杜子瓌　　　杜敬安¶
　　蒲延昌　　　趙才　　　　程承辯¶
　　丘文播　　　阮惟徳　　　楊元真¶
　能格中品五人¶
　　陳若愚　　　張景思　　　麻居禮¶
　　僧楚安　　　滕昌祐¶
　能格下品七人¶
<pb:KR3h0061_WYG_019-22a>¶
　　姜道隱　　　禪月大師　　張詢¶
　　宋藝　　　　李夀儀　　　僧令宗¶
　　丘文曉(益州名畫録/)¶
　　　宋鄧椿畫繼¶
自昔賞鑒之家留神繪事者多矣著之傳記何止一書¶
獨唐張彦逺總括畫人姓名品而第之自軒轅時史皇¶
而下至唐㑹昌元年而止著為歴代名畫記本朝郭若¶
虚作圖畫見聞志又自㑹昌元年至神宗皇帝熙寧七¶
<pb:KR3h0061_WYG_019-22b>¶
年名人藝士亦復編次兩書既出他書為贅矣予雖生¶
承平時自少歸蜀見故家名勝避難於蜀者十五六古¶
軸舊圖不期而聚而又先世所藏殊尤絶異之品散在¶
一門往往得免焚劫猶得披尋故性情所嗜心目所寄¶
出於精深不能移奪每念熙寧而後游心兹藝者甚衆¶
逮今九十四春秋矣無復好事者為之紀述於是稽之¶
方冊益以見聞參之自得自若虚所止之年逮乾道之¶
三禩上而王侯下而工伎凡二百一十九人或在或亡¶
<pb:KR3h0061_WYG_019-23a>¶
悉數畢見又列所見人家竒迹愛而不能忘者為銘心¶
絶品及凡繪事可傳可載者裒成此書分為十卷目為¶
畫繼若虚雖不加品第而其論氣韻生動以為非師可¶
傳多是軒冕才賢巖穴上士髙雅之情之所寄也人品¶
既已髙矣氣韻不得不髙氣韻既已髙矣生動不得不¶
至不爾雖竭巧思止同衆工之事雖曰畫而非畫嗟夫¶
自昔妙悟精能取重於世者必凱之探微摩詰道子等¶
輩彼庸工俗隸車載斗量何敢望其青雲後塵邪或謂¶
<pb:KR3h0061_WYG_019-23b>¶
若虚之論為太過吾不信也故今於類特立軒冕巖穴¶
二門以寓微意焉鑒裁明當者須一肯首¶
聖藝¶
　　徽宗皇帝¶
侯王貴戚¶
　　鄆王　　　　令穰　　　　令松¶
　　叔盎　　　　士雷　　　　宗漢¶
　　士暕　　　　士衍　　　　士遵¶
<pb:KR3h0061_WYG_019-24a>¶
　　伯駒　　　　士安　　　　子澄¶
　　王詵¶
軒冕才賢¶
　　蘇軾　　　　李公麟　　　米芾¶
　　鼂補之　　　鼂說之　　　張舜民¶
　　劉涇　　　　蘇過　　　　宋子房¶
　　程堂　　　　范正夫　　　顔博文¶
　　任誼　　　　米友仁　　　朱敦儒¶
<pb:KR3h0061_WYG_019-24b>¶
　　廉布　　　　李石¶
巖穴上士¶
　　林生　　　　李甲　　　　周純¶
　　髙燾　　　　僧徳正　　　江參¶
搢紳韋布¶
　　劉明復　　　蔣長源　　　鄢陵王主簿¶
　　李世南　　　趙宗閔　　　薛判官¶
　　倪濤　　　　文勛　　　　劉延世¶
<pb:KR3h0061_WYG_019-25a>¶
　　王持　　　　王利用　　　靳東發(子詠/)¶
　　魏爕　　　　李昭　　　　李頎¶
　　陳直躬　　　朱象先　　　張無惑¶
　　眉山老書生　何充　　　　雍秀才¶
　　章友直　　　黄斌老　　　黄子舟¶
　　劉明仲　　　黄與迪　　　楊吉老¶
　　成子　　　　張逺　　　　張明¶
　　王元通　　　喬仲長　　　孔去非¶
<pb:KR3h0061_WYG_019-25b>¶
　　閭丘秀才　　劉松老　　　王逸民¶
　　馮久照　　　劉履中　　　劉真儒¶
　　李皓　　　　張嗣昌　　　連鼇¶
　　任粹　　　　楊補之　　　雍巘¶
道人衲子¶
　　甘風子　　　王顯道　　　李徳柔¶
　　三朶花　　　羅勝先　　　李時澤¶
　　楊大明　　　寳覺　　　　真慧¶
<pb:KR3h0061_WYG_019-26a>¶
　　惠洪　　　　妙善　　　　仲仁¶
　　道臻　　　　道宏　　　　法能¶
　　智平　　　　祖鑒　　　　虚已¶
　　覺心　　　　智源　　　　智永¶
　　真休¶
世胄婦女(宦者/附)¶
　　宋莊　　　　賈公傑　　　郭道卿¶
　　郭游卿　　　髙大亨　　　錢端回¶
<pb:KR3h0061_WYG_019-26b>¶
　　李景孟　　　邵少微　　　李元崇¶
　　王㑹　　　　李蕃　　　　崇徳郡君¶
　　和國夫人　　文氏　　　　女煎¶
　　豔豔　　　　陳經略婦　　魏觀察¶
　　任源¶
仙佛鬼神¶
　　劉國用　　　陳自然　　　于氏¶
　　雷宗道　　　能仁甫　　　費宗道¶
<pb:KR3h0061_WYG_019-27a>¶
　　成宗道　　　吉祥　　　　司馬㓂¶
　　楊傑　　　　鄭希古　　　張通¶
人物傳寫¶
　　李士雲　　　程懐立　　　朱漸¶
　　朱宗翼　　　徐確　　　　劉宗道¶
　　杜孩兒¶
山水林石¶
　　燕文季　　　陳用之　　　王可訓¶
<pb:KR3h0061_WYG_019-27b>¶
　　李明　　　　池州匠　　　蔡視¶
　　李宗晟　　　兼至誠　　　賀真¶
　　寗濤　　　　寗久中　　　髙洵¶
　　馮曠　　　　何淵　　　　劉翼¶
　　宋處　　　　李逺　　　　郝士安¶
　　張舉　　　　趙林　　　　郭鐵子¶
　　老成　　　　李希成　　　田和¶
　　䝉亨　　　　李唐　　　　戰徳淳¶
<pb:KR3h0061_WYG_019-28a>¶
　　和成忠　　　劉仲先　　　劉堅¶
　　郝孝隆　　　李覺¶
花竹翎毛¶
　　尹白　　　　劉常　　　　張涇¶
　　陳常　　　　張希顔　　　任源¶
　　費道寧　　　楊寵　　　　楊祁¶
　　李猷　　　　韓若拙　　　孟應之¶
　　宣亨　　　　老麻　　　　胡竒¶
<pb:KR3h0061_WYG_019-28b>¶
　　鮑洵　　　　鮑洋　　　　盧章¶
　　李端　　　　劉益　　　　富燮¶
　　夏奕　　　　田逸民　　　李誕¶
畜獸蟲魚¶
　　李遵易　　　侯宗古　　　郗七¶
　　郝章　　　　陳皋　　　　路皋¶
　　龔吉　　　　呉九州　　　周照¶
　　老侯¶
<pb:KR3h0061_WYG_019-29a>¶
屋木舟車¶
　　趙樓臺　　　郭待詔　　　任安¶
　　劉宗古¶
蔬果藥草¶
　　陶縝　　　　薛志¶
小景雜畫¶
　　馬賁　　　　周曽　　　　段吉先¶
　　李達　　　　劉浩　　　　楊威(畫繼/)¶
<pb:KR3h0061_WYG_019-29b>¶
　　　元湯垕畫鑒¶
采真子妙於考古在京師時與今鑒書博士柯君敬仲¶
論畫遂著此書後有髙識賞其知言¶
　　　　呉畫¶
曹不興古稱善畫作人物衣紋皴皺畫家謂曹衣出水¶
呉帶當風¶
　　　　晉畫¶
衞協專名畫記品第在顧生之上¶
<pb:KR3h0061_WYG_019-30a>¶
顧愷之畫如春蠶吐絲初見甚平易且形似時或有失¶
細視之六法兼備有不可以語言文字形容者¶
　　　　六朝畫¶
陸探微與愷之齊名張彦逺謂氣運遒舉風力頓挫一¶
㸃一拂非虚言也¶
展子䖍畫山水大抵唐李將軍父子多宗之畫人物神¶
彩如生意度具足可為唐畫之祖¶
　　　　唐畫(五代附/)¶
<pb:KR3h0061_WYG_019-30b>¶
閻立本為唐畫第一¶
吳道子筆法超絶為百代畫聖¶
王右丞維胷次瀟灑意文所至落筆便與庸史不同¶
周昉人物士女有富貴氣¶
李思訓著色山水用金碧輝暎自為一家法其子昭道¶
變父之勢妙又過之¶
曹霸人馬筆墨沉著神彩生動¶
韋偃松石更佳筆法磊落揮霍振動¶
<pb:KR3h0061_WYG_019-31a>¶
韓幹初師陳閎後師曹霸畫馬得骨肉停勻法遂與曹¶
韋並馳争先¶
韓滉人物源流顧陸牛圖是其所長戴嵩得其緒餘有¶
名於世蓋人物不及而牛獨過之也¶
陳閎筆法細潤不在曹韓之下¶
唐人花鳥邉鸞最為馳譽大抵精於設色穠豔如生其¶
他畫者雖多互有得失歷五代而得黄筌資集諸家之¶
善山水師李昇鶴師薛稷龍水師孫位至於花竹翎毛¶
<pb:KR3h0061_WYG_019-31b>¶
超出衆史筌之可齊名者惟江南徐熙熙志趣髙逺畫¶
草木蟲魚妙奪造化非世之畫工所可及也熙畫花落¶
筆頗重中略施丹粉生意勃然黄之子居寳居寀熙之¶
孫崇嗣崇矩各得家學熙之下有唐希雅亦多佳作顫¶
筆棘針是效其主李重光書法後有長沙易元吉作花¶
果禽畜尤長於獐猿多游山林窺猨狖禽鳥之樂圖其¶
天趣若趙昌惟以傅染為工求其骨法氣韻稍劣也又¶
如滕昌祐丘慶餘葛守昌崔白艾宣丁貺之徒皆得其¶
<pb:KR3h0061_WYG_019-32a>¶
緒餘以成一家要之花鳥一科唐之邉鸞宋之徐黄為¶
古今規式所謂前無古人後無來者是也¶
尉遲乙僧用色沉著堆起絹素而不隱指不在於盧楞¶
伽之下¶
楊廷光學呉生行筆甚細而不弱畫佛像多在山林中¶
雜畫一一臻妙¶
裴寛善畫小馬筆墨甚閑雅¶
張璪松石清潤可愛¶
<pb:KR3h0061_WYG_019-32b>¶
翟琰師呉生筆法人物不及惟得傅色之法¶
周古言畫在周昉之下文矩之上¶
王洽潑墨成山水煙雲慘澹脫去筆墨町畦¶
盧鴻一畫筆意位置清氣襲人¶
范長夀筆法緊實可愛用色亦潤¶
蜀人畫山水人物皆以孫位為師龍水尤位所長¶
荆浩山水為唐宋之冠¶
陸晃畫有二種細者為上¶
<pb:KR3h0061_WYG_019-33a>¶
五代左禮畫佛像入妙不在韓虯下¶
董源天真爛熳平淡多姿唐無此品在畢宏上此米元¶
章議論唐畫山水至宋始備如源又在諸公之上樹石¶
幽潤峰巒清深早年礬頭頗多暮年一洗舊習後有鍾¶
陵僧巨然與劉道士劉與巨然同時畫亦同但劉畫則¶
以道士在右巨然則以僧在左以此為别耳要皆各得¶
源之體至米氏父子用其遺法别出新意自成一家然¶
得源之正傳者巨然為最也¶
<pb:KR3h0061_WYG_019-33b>¶
支仲元筆法師顧陸緊細有力¶
唐希雅弟忠祚花鳥亦入妙品¶
周文矩人物宗周昉¶
　　　　宋畫¶
武宗元宋之呉生也行筆如流水神彩活動¶
營丘李成山水為古今第一宋復古李公年王詵陳用¶
志皆宗師之郭熙其弟子中之最著者也¶
宋畫家山水超絶唐世者李成范寛董源三人而已嘗¶
<pb:KR3h0061_WYG_019-34a>¶
評之董源得山之神氣李成得體貎范寛得骨法故三¶
家照耀古今為百代師法¶
許道寧早年畫惡俗太甚至中年成名稍自檢束至細¶
微處殆入妙理¶
李伯時專師呉生照暎前古¶
王端畫物古拙無神氣¶
武岳用筆純熟其子洞清能世其學過父逺甚¶
髙克明山水雖工不免有畫人之習無深厚髙古之氣¶
<pb:KR3h0061_WYG_019-34b>¶
王齊翰筆法雖佳不免近俗若入細者固勝易元吉徐¶
熙後一人而已¶
燕文季作山水細碎清潤可愛然取其氣骨無有也¶
裴文睍工畫牛有聲然形似有之古意不足¶
孫太古筆法甚老黄筌殊不能過¶
徽宗花鳥山石人物入妙品墨花墨石間有入神品者¶
鄆王墨花入能品¶
張敦禮人物樹石並傚顧陸¶
<pb:KR3h0061_WYG_019-35a>¶
東坡先生文章翰墨照耀千古復能留心墨戲作墨竹¶
師文與可枯竹竒石特出新意¶
米元章山水其源出董源天真發露怪怪竒竒子友仁¶
略變其尊人所為成一家法¶
元章嘗稱華亭李甲作翎毛有天趣樹木不佳¶
宋宗室如千里希逺皆得丹青之妙如大年小景墨鴈¶
雜禽又出尋常宗室筆墨之外者濮王宗漢墨鴈可入¶
神品¶
<pb:KR3h0061_WYG_019-35b>¶
華光長老以墨暈作梅花如影然别成一家正所謂寫¶
意者也子昂學其枝條花用别法¶
趙孟堅子固墨蘭最得其妙梅竹水仙松枝墨戲皆妙¶
品¶
宋南渡士人多有善畫者如朱敦儒希真畢良史少董¶
江參貫道皆能畫山水窠石若畫院諸人得名者若李¶
唐周曽馬賁下至馬逺夏圭李廸李安忠樓觀梁楷之¶
徒僕於李唐差加賞閱其餘亦不能盡别也(畫鑒/)¶
<pb:KR3h0061_WYG_019-36a>¶
　　　明楊慎論畫家四祖¶
畫家以顧陸張呉為四祖顧長康陸探微張僧繇呉道¶
𤣥也余以為失評矣當以顧陸張展為四祖展展子䖍¶
也畫家之顧陸張展如詩家之曹劉沈謝閻立本則詩¶
家之李白呉道𤣥則杜甫也必精於繪事品藻者可以¶
語此(丹鉛總録/)¶
　　　明王世貞畫評¶
畫家稱顧陸張呉猶書之有鍾張羲獻也後又稱曹衞¶
<pb:KR3h0061_WYG_019-36b>¶
顧陸則書之鍾皇張索耳按其初議亦不盡爾謝赫畫¶
品以一品五人而陸探微居第一其語曰窮理盡性事¶
絶言象包前孕後古今獨立非復激揚所能稱贊但價¶
重之極乎上上品之外無他寄言故屈標第一等曹不¶
興第二曰不興之迹殆無復傳唯祕閣之内一龍而已¶
觀其風骨名豈虚成衞協第三曰占畫之略至協始精¶
六法之中殆為兼善雖不該備形跡頗得壯氣淩跨羣¶
雄曠代絶筆至顧凱之則列之三品之二曰骨體精微¶
<pb:KR3h0061_WYG_019-37a>¶
筆無妄下但跡不逮意聲過其實李嗣真續畫品則以¶
陸探微居上品中第一張僧繇上品下第二衞協中品¶
上第一曹不興中品上第四顧凱之中品上第五而所¶
進又多不可曉姚最列齊陳以下畫人而張僧繇居第¶
七然姚又云顧公之美獨擅往䇿荀衞曹張方之蔑然¶
如負日月似得神明慨抱玉之徒勤悲曲髙而絶唱分¶
庭抗禮未見其人謝云聲過其實可為於邑張懷瓘云¶
顧公運思精微襟靈莫測雖寄迹翰墨其神氣飄然在¶
<pb:KR3h0061_WYG_019-37b>¶
煙霄之上不可以圖畫間求象人之美張得其肉陸得¶
其骨顧得其神神妙亡方以顧為最喻之書則顧陸比¶
之鍾張僧繇比之逸少俱為古今之獨絶豈可以品第¶
拘謝氏黜顧未為定鑒張彦逺則云顧凱之之迹緊勁¶
聮綿循環超忽調格逸易風移電疾意存筆先筆盡意¶
在所以全神氣也陸探微精利潤媚新竒妙絶名髙宋¶
代時無等倫張僧繇㸃曳斫拂依衞夫人筆陣圖一㸃¶
一畫别是一功鈎㦸利劒森森然呉道𤣥古今獨歩前¶
<pb:KR3h0061_WYG_019-38a>¶
不見顧陸後無來者人假天造英靈不窮衆皆密於盻¶
際我則離披其㸃畫衆皆謹於象似我則脫落其凡俗¶
彎弧挺刃直柱搆梁不假界筆直尺風䰅雲鬢數尺飛¶
動毛根出肉力健有餘數仞之畫或自臂起或從足先¶
巨壯詭怪膚脈連結過於僧繇矣由此言之典刑當首¶
虎頭精神故推道子衞恊調古探微功新可謂四聖弗¶
興跡猶隱顯僧繇等方殆庶比之於書殆皇索之倫耳¶
人物自顧陸展鄭以至僧繇道𤣥一變也山水至大小¶
<pb:KR3h0061_WYG_019-38b>¶
李一變也荆關董巨又一變也李成范寛又一變也劉¶
李馬夏又一變也大癡黄鶴又一變也趙子昂近宋人¶
人物為勝沈啓南近元人山水為尤二子之於古可謂¶
具體而微大小米髙彦敬以簡略取韻倪瓚以雅弱取¶
姿宜登逸品未是當家¶
花鳥以徐熙為神黄筌為妙居寀次之宣和帝又次之¶
沈啓南淺色水墨實出自徐熙而更加簡淡神彩若新¶
至於道復漸無色矣¶
<pb:KR3h0061_WYG_019-39a>¶
畫家稱大小李将軍謂昭道思訓也畫格本重大李而¶
舉世只知有小李将軍不得其說吾嘗於徐封所見小¶
李海天落照圖真是妙品後一辱權門再入内府聞已¶
就燬矣大抵五代以前畫山水者少二李輩雖極精工¶
微傷板細右丞始能發景外之趣而猶未盡至關仝董¶
源巨然輩方以真趣出之氣槩雄逺墨暈神竒至李營¶
丘成而絶矣營丘有雅癖畫存世者絶少范寛繼之奕¶
奕齊勝此外如髙克明郭熙輩亦自卓然南渡以前獨¶
<pb:KR3h0061_WYG_019-39b>¶
重李公麟伯時伯時白描人物逺師顧呉牛馬斟酌韓¶
戴山水出入王李似於董李所未及也¶
文與可畫竹是竹之左氏也子瞻却類莊子又有息齋¶
李衎者亦以竹名所謂東坡之筆妙而不真息齋之竹¶
真而不妙者是也梅道人始究極其變流傳既久真贋¶
錯雜我朝王孟端夏仲昭可入能品而不得其風神邇¶
來專為畫家避拙免俗之一途矣¶
趙松雪孟頫梅道人呉鎮仲圭大癡老人黄公望子久¶
<pb:KR3h0061_WYG_019-40a>¶
黄鶴山樵王蒙叔明元四大家也髙彦敬倪元鎮方方¶
壺品之逸者也盛懋錢選其次也松雪尚工人物樓臺¶
花樹描寫精絶至彦敬等直寫意取氣韻而已今時人¶
極重之宋體為之一變彦敬似老米父子而别有韻子¶
久師董源晩稍變之最為清逺叔明師王維穠郁深至¶
元鎮極簡雅似嫩而蒼或謂宋人易摹元人難摹元人¶
猶可學獨元鎮不可學也余心頗不以為然而未有以¶
奪之(藝苑巵言/)¶
<pb:KR3h0061_WYG_019-40b>¶
　　　明董其昌畫評¶
元季四大家以黄公望為冠而王蒙倪瓚呉仲圭與之¶
對壘此數公評畫必以髙彦敬配趙文敏恐非耦也¶
米元章作畫一洗畫家謬習觀其髙自標置謂無一㸃¶
呉生習氣又云王維之跡殆如刻畫真可一笑蓋唐人¶
畫法至宋乃暢至米家又變耳¶
勝國名手以趙呉興為神品而雲林以鷗波房山所稱¶
許者或有異同此由未見房山真蹟耳余得大姚村圖¶
<pb:KR3h0061_WYG_019-41a>¶
乃髙尚書真蹟煙雲淡蕩格韻俱超固非子久山樵所¶
能夢見也¶
王叔明畫從趙文敏風韻中來故酷似其舅又汎濫唐¶
宋諸名家而以董源王維為宗故其縱逸多姿又往往¶
出文敏規格之外若使叔明專門師文敏未必不為文¶
敏所掩也¶
迂翁畫在勝國時可稱逸品昔人以逸品置神品之上¶
歷代惟張志和盧鴻可無愧色宋人中米襄陽在蹊徑¶
<pb:KR3h0061_WYG_019-41b>¶
之外餘皆從陶鑄而成元之能者雖多然禀承宋法稍¶
加蕭散耳呉仲圭大有神氣黄子久特妙風格王叔明¶
奄有前規而三家皆有縱横習氣獨雲林古淡天真米¶
癡後一人而已¶
右丞詩云宿世謬詞客前身應畫師余謂右丞雲峰石¶
迹迥出天機筆思縱横參乎造化唐以前安得有此畫¶
師也¶
五代詩僧惠崇與宋初僧巨然皆工畫山水巨然畫米¶
<pb:KR3h0061_WYG_019-42a>¶
元章稱其平淡天真惠崇以右丞為師又以精巧勝江¶
南春卷為最佳一似六度中禪一似西來禪皆畫家之¶
神品也¶
郭恕先樓閣山水可謂神巧極天工錯非李嵩輩所能¶
夢見也¶
夏圭師李唐更加簡率如塑工所謂減塑者其意欲盡¶
去模擬蹊徑而若滅若沒寓二米墨戲於筆端他人破¶
觚為員此則琢員為觚耳¶
<pb:KR3h0061_WYG_019-42b>¶
趙令穰江鄉清夏卷筆意全倣右丞趙與王晋卿皆脫¶
去院體以李咸熙王摩詰為主然晉卿尚有畦徑不若¶
大年之超軼絶塵也¶
趙集賢畫為元人冠冕獨推重髙彦敬如後生事名宿¶
而倪迂題黄子久畫云雖不能夢見房山特有筆思則¶
髙尚書之品幾與呉興埒矣髙乃一生學米有不及無¶
過也¶
詩至少陵書至魯公畫至二米古今之變天下之能事¶
<pb:KR3h0061_WYG_019-43a>¶
畢矣獨髙彦敬兼有衆長出新意於法度之中寄妙理¶
於豪放之外所謂游刃有餘運斤成風古今一人而已¶
梅花道人呉仲圭畫師巨然與盛子昭比屋而居盛雖¶
工實有筆墨蹊徑非若仲圭之蒼蒼莽莽有林下風氣¶
所謂氣韻非邪¶
石田先生於勝國諸賢名蹟無不摹寫亦絶相似或出¶
其上獨倪迂一種淡墨自謂難學蓋先生老筆密思於¶
元鎮若淡若疎者異趣耳¶
<pb:KR3h0061_WYG_019-43b>¶
寫生與山水不能兼長惟黄安叔能之我朝則沈啓南¶
一人而已¶
李昭道一𣲖為趙伯駒伯驌精工之極又有士氣後人¶
仿之者得其工不能得其雅若元之丁野夫錢舜舉是¶
已五百年而有仇實父文太史亟相推服太史於此一¶
家畫不能不遜仇氏非以賞譽増價也實父作畫時不¶
間鼔吹闐駢之聲其術亦近苦矣行年五十方知此一¶
𣲖畫殊不可習譬之禪定積劫方成菩薩非如董巨米¶
<pb:KR3h0061_WYG_019-44a>¶
三家可一超直入如來地也¶
文太史本色畫極類趙承旨第微尖利耳同能不如獨¶
異無取絶肖似也(已上容臺集/)¶
王叔明為趙呉興甥其畫皆摹唐宋髙品若董巨李范¶
王維備能似之若於刻畫之工元季當為第一也¶
髙彦敬尚書畫在逸品之列雖學米氏父子乃逺吾家¶
北苑而降格為墨戲者¶
倪迂在勝國時以詩畫名世其自標置不在黄公望王¶
<pb:KR3h0061_WYG_019-44b>¶
叔明間自云我此畫深得荆關遺意非王蒙輩所能夢¶
見也然定其品當稱逸格蓋米襄陽趙大年一𣲖耳於¶
黄王真伯仲不虚也¶
范寛山川渾厚有河朔氣象瑞雪滿山動有千里之逺¶
寒林孤秀挺然自立物態嚴凝儼然三冬在目¶
吾鄉畫家元時有曹雲西張以文張子正諸人皆名筆¶
而曹為最髙與黄子久倪元鎮頡頏並重¶
元季諸君子畫惟兩𣲖一為董源一為李成成畫有郭¶
<pb:KR3h0061_WYG_019-45a>¶
河陽為之佐亦猶源畫有僧巨然副之也然黄倪呉王¶
四大家皆以董巨起家成名至今隻行海内至如學李¶
郭者朱澤民唐子華姚彦卿輩俱為前人蹊徑所壓不¶
能自立堂戸(已上畫禪室隨筆/)¶
　　　明王穉登丹青志¶
呉中繪事自曹顧僧繇以來鬱乎雲興蕭疎秀妙将無¶
海嶠精靈之氣偏於東土耶抑亦流風餘韻前沾後漬¶
邪癸亥秋日卧疴齋居雨深巷寂掩扉散髮展焙所藏¶
<pb:KR3h0061_WYG_019-45b>¶
名畫纍纍滿壁丹鉛粉墨蒼潤淋漓竹塢寸煙花林尺¶
靄圖石疑雲寫川欲浪人鬼奪幽明之奥禽蟲儼飛蠕¶
之色於是感名邦之多彦瞻妙匠之苦心斷自呉都肇¶
乎昭代援豪小纂傳信将來若夫四海遼乎千齡邈矣¶
編充簡積我則不暇¶
　神品志一人(附見三人/)¶
　　沈周先生(二沈處士貞吉/恒吉杜徵君瓊)¶
贊曰休矣煌煌乎沈先生之作集厥大成其諸金聲而¶
<pb:KR3h0061_WYG_019-46a>¶
玉振之者歟二父庭聞杜公私淑其有以陶育之也夫¶
然青出於藍矣允矣觀於海者難為水也處士淵孝固¶
一勺之多也¶
　妙品志四人(附見四人/)¶
　　宋南宫先生(克/)唐解元　　　文待詔先生(文嘉/伯仁)¶
　　張靈(朱生/周官)¶
贊曰南宫翩翩俠骨水墨游戲唐畫含英咀華雕繪滿¶
眼張雖瓊玖早折然一鱗一角要足為珍文之蹟直能¶
<pb:KR3h0061_WYG_019-46b>¶
徧四海流逺夷非夫所謂以人重者哉郎君猶子綽矣¶
門風美哉珠蘭玉樹秀於階庭已乎¶
　能品志四人¶
　　兩夏君(太卿/中書)　周臣　　　　仇英¶
贊曰鮫人泣珠龍驥汗血文豹變而成錢山雞吐而為¶
綬夫人無技能是蠶不績而蟹不匡也兩夏瞻依日月¶
聲華鵲起美而未善所乏天機周之創境仇之臨移雖¶
曰偏長要之雙美耳¶
<pb:KR3h0061_WYG_019-47a>¶
　逸品志三人¶
　　劉僉憲(珏/)　　兩陳君(道復/子正)¶
贊曰僉憲風疎雲逸清矣逺矣太學明泉秀壑翦伐町¶
畦所謂牝牡驪黄之外者也子正箕裘不隕惜未青冰¶
　遺耆志三人¶
　　黄子久　　　趙善長　　　陳惟允¶
贊曰二三君子遭時不淑趙陳兩生或直言賈禍或偽¶
朝被俘蠶絲鳥翠反為身殃者邪黄之年躋大耋樂覩¶
<pb:KR3h0061_WYG_019-47b>¶
太平何其幸歟¶
　棲旅志二人¶
　　徐先生(賁/)　　張先生(羽/)¶
贊曰兩賢奕奕雖楚有材晉實用之抑亦南國河山之¶
秀増其模寫邪¶
　閨秀志一人¶
　　仇氏(英之/女)¶
贊曰粉黛鍾靈翺翔畫苑寥乎罕矣仇媛惠心内朗窈¶
<pb:KR3h0061_WYG_019-48a>¶
窕之傑哉必也律之女行厥亦牝雞之晨也(丹青志/)¶
　　　明顧凝逺畫評¶
自古以畫名世者大都不乏文辭然不能一一具載兹¶
不惟其畫惟其人因其人想見其畫令人仰止之思不¶
能己巳姑即其世次録其姓名以志大賢豪大名士風¶
流藴藉雖一時寓興於丹青乃千載流芳於金石¶
　漢¶
　　張衡　　　　蔡邕¶
<pb:KR3h0061_WYG_019-48b>¶
　魏¶
　　楊修¶
　蜀¶
　　諸葛亮¶
　晉¶
　　嵇康　　　　王羲之　　　王獻之¶
　　温嶠¶
　宋¶
<pb:KR3h0061_WYG_019-49a>¶
　　逺公¶
　南齊¶
　　謝惠連¶
　梁¶
　　陶𢎞景¶
　唐¶
　　盧鴻　　　　王維¶
　宋¶
<pb:KR3h0061_WYG_019-49b>¶
　　蘇軾　　　　米芾(子友/仁)¶
　元¶
　　倪瓚　　　　趙孟頫(畫引/)¶
　　　明顧凝逺元人畫評¶
四大家目¶
　　倪瓚　　　　呉仲圭　　　黄公望¶
　　王蒙¶
繼其盛者¶
<pb:KR3h0061_WYG_019-50a>¶
　　方壺　　　　徐賁　　　　馬文壁¶
　　曹知白　　　謝葵丘　　　柯九思(畫引/)¶
　　　明顧凝逺國朝畫評¶
自元末以迄國初畫家秀氣已略盡至成𢎞嘉靖間復¶
鍾於吾郡名流輩出竟成一都㑹矣至萬歴末而復衰¶
幸董宗伯起於雲間才名道藝光岳毓靈誠開山祖也¶
惜學之者未探宗㫖徒貌皮膚遂令影中生影影之外¶
復有影合之兩郡氣習亦駸駸乎强弩之末也兹特博¶
<pb:KR3h0061_WYG_019-50b>¶
采時論略序人倫光昭斯道未敢軒輊¶
士大夫名家宗匠¶
　　沈周　　　　文徵明　　　唐寅¶
　　周用　　　　劉珏　　　　仇英(附/)¶
中興間氣¶
　　董其昌¶
文士名家¶
　　陳道復　　　陸治　　　　文嘉¶
<pb:KR3h0061_WYG_019-51a>¶
　　　莫是龍　　文伯仁　　王榖祥¶
　　　岳岱　　　孫克𢎞　　譚志伊¶
　　　張元舉　　張靈　　　錢榖¶
　畫名家¶
　　　周臣　　　侯懋功　　陳粲¶
　　　周之冕¶
　今文士名家¶
　　　李流芳　　鍾惺　　　陳元素¶
<pb:KR3h0061_WYG_019-51b>¶
　　　朱鷺　　　顧慶恩¶
　蘭閨特秀¶
　　　文淑　　　韓玥(畫引/)¶
　¶
　¶
　¶
　¶
御定佩文齋書畫譜卷第十八¶
#+PROPERTY: JUAN [卷十九]目録
<pb:KR3h0061_WYG_019-52a>¶
　欽定四庫全書¶
御定佩文齋書畫譜目録¶
　　第十九卷¶
　　　歴代帝王書上(后妃諸/王附)¶
　　　　　三皇¶
　　　　庖犧氏　　　　神農氏¶
　　　　　五帝¶
　　　　軒轅氏　　　　金天氏¶
<pb:KR3h0061_WYG_019-52b>¶
　　　　髙陽氏　　　　髙辛氏¶
　　　　帝堯¶
　　　　　夏¶
　　　　禹¶
　　　　　周¶
　　　　文王　　　　　武王¶
　　　　周公　　　　　穆王¶
　　　　　漢¶
<pb:KR3h0061_WYG_019-53a>¶
　　　髙祖　　　　　武帝¶
　　　元帝　　　　　許后¶
　　　　後漢¶
　　　光武　　　　　章帝¶
　　　安帝　　　　　靈帝¶
　　　竇后　　　　　隂后¶
　　　鄧后　　　　　梁后¶
　　　王美人　　　　北海王睦¶
<pb:KR3h0061_WYG_019-53b>¶
　　　樂成王黨　　　清河王姬¶
　　　　魏¶
　　　武帝　　　　　文帝¶
　　　髙貴鄉公　　　甄后¶
　　　陳思王植¶
　　　　吳¶
　　　大帝　　　　　景帝¶
　　　歸命侯　　　　趙夫人¶
<pb:KR3h0061_WYG_019-54a>¶
　　　　晉¶
　　　宣帝　　　　　景帝¶
　　　文帝　　　　　武帝¶
　　　元帝　　　　　明帝¶
　　　成帝　　　　　康帝¶
　　　哀帝　　　　　簡文帝¶
　　　孝武帝　　　　楊后¶
　　　王后　　　　　齊王攸¶
<pb:KR3h0061_WYG_019-54b>¶
　　　武陵王晞　　　㑹稽王道子¶
　　　　漢¶
　　　劉聰¶
　　　　趙¶
　　　劉曜¶
　　　　宋¶
　　　武帝　　　　　文帝¶
　　　孝武帝　　　　明帝¶
<pb:KR3h0061_WYG_019-55a>¶
　　　南平王鑠　　　海陵王休茂¶
　　　　齊¶
　　　髙帝　　　　　武帝¶
　　　廢帝　　　　　臨川王暎¶
　　　武陵王曄　　　始興王鑑¶
　　　蕭鈞　　　　　江夏王鋒¶
　　　竟陵王子良¶
　　　　梁¶
<pb:KR3h0061_WYG_019-55b>¶
　　　武帝　　　　　簡文帝¶
　　　元帝　　　　　郄后¶
　　　昭明太子　　　邵陵王綸¶
　　　蕭堅　　　　　蕭確¶
　　　　陳¶
　　　武帝　　　　　文帝¶
　　　後主　　　　　章后¶
　　　沈后　　　　　始興王伯茂¶
<pb:KR3h0061_WYG_019-56a>¶
　　　廬陵王伯仁　　　永陽王伯智¶
　　　桂陽王伯謀　　　新蔡王叔齊¶
　　　長沙王叔懐¶
　　　　魏¶
　　　太武皇帝　　　　文成馮皇后¶
　　　順思王¶
　　　　隋¶
　　　煬帝¶
<pb:KR3h0061_WYG_019-56b>¶
　　　　唐¶
　　　髙祖　　　　　太宗¶
　　　髙宗　　　　　中宗¶
　　　睿宗　　　　　𤣥宗¶
　　　肅宗　　　　　代宗¶
　　　徳宗　　　　　順宗¶
　　　憲宗　　　　　穆宗¶
　　　文宗　　　　　宣宗¶
<pb:KR3h0061_WYG_019-57a>¶
　　　昭宗　　　　　竇后¶
　　　則天武后　　　上官昭容¶
　　　楚王智雲　　　漢王元昌¶
　　　韓王元嘉　　　魯王靈䕫¶
　　　魏王泰　　　　曹王明¶
　　　江都王緒　　　范陽王藹¶
　　　嗣江王禕　　　岐王範¶
　　　太子瑛　　　　永王璘¶
<pb:KR3h0061_WYG_019-57b>¶
　　　壽王清　　　　臨川公主¶
　　　晉陽公主¶
　　　　梁¶
　　　太祖　　　　　末帝¶
　　　　後唐¶
　　　太祖　　　　　明宗¶
　　　魏國夫人陳氏¶
　　　　周¶
<pb:KR3h0061_WYG_019-58a>¶
　　　世宗¶
　　　　吳¶
　　　吳王楊渭¶
　　　　南唐¶
　　　元宗　　　　　後主¶
　　　先主种氏　　　後主昭惠后周氏¶
　　　保儀黄氏　　　吉王從謙¶
　　　　後蜀¶
<pb:KR3h0061_WYG_019-58b>¶
　　　太子𤣥喆¶
　　　　南漢¶
　　　劉龑¶
　　　　吳越¶
　　　武肅王錢鏐　　　忠懿王俶¶
　　　　東漢¶
　　　劉承鈞¶
#+PROPERTY: JUAN 卷十九
<pb:KR3h0061_WYG_019-59a>¶
　欽定四庫全書¶
御定佩文齋書畫譜卷十九¶
　　歷代帝王書上(后妃諸/王附)¶
　　　三皇¶
　　　　太皞庖犧氏¶
　太皞庖犧氏風姓代燧人氏繼天而王(史記三皇夲紀/)¶
　古者庖犧氏之王天下也仰則觀象於天俯則觀法於¶
　地觀鳥獸之文與地之宜近取諸身逺取諸物始作八¶
<pb:KR3h0061_WYG_019-59b>¶
　卦以通神明之徳以類萬物之情(周易繫辭/)¶
　伏羲氏命臣飛龍氏(家語注命朱襄為/飛龍氏造書契)造六書(古三墳/)¶
　大昊庖犧氏獲景龍之瑞始作龍書(韋續墨藪/)¶
　　　　炎帝神農氏¶
　炎帝神農氏姜姓火徳王故以火名官遂重八卦為六¶
　十四爻(史記三皇本紀/)¶
　炎帝神農氏因上黨羊頭山始生嘉禾八穗作八穗書¶
　用頒行時令(墨藪/)¶
<pb:KR3h0061_WYG_019-60a>¶
　　五帝¶
　　　黄帝軒轅氏¶
黄帝者少典之子姓公孫氏名曰軒轅官名皆以雲命¶
為雲師注應劭曰黄帝受命有雲瑞故以雲紀事(史記/)¶
(五帝本紀/)¶
黄帝時卿雲常見郁郁紛紛作雲書(墨藪/)¶
帝服齋中宮有大鳥銜圗體備五色三文成字又至翠¶
媯之泉有黄龍負圖而出於河其圗五色畢具白圗蘭¶
<pb:KR3h0061_WYG_019-60b>¶
葉而朱文帝令侍臣寫之以示天下曰河圗書帝既得¶
龍鳯之圗書倉頡之文即制文章始代結繩之政以作¶
書契(張君房雲笈七籤/)¶
帝嘗以金鑄器皆有名題上古之字也(同上/)¶
　　　少昊金天氏¶
少昊金天氏名摯姓已黄帝之子𤣥囂也(通鑑外紀/)¶
少昊金天氏以鳥紀官作鸞鳯書文章衣服取以為象¶
(墨藪/)¶
<pb:KR3h0061_WYG_019-61a>¶
　　　顓頊髙陽氏¶
帝顓頊髙陽者黄帝之孫昌意之子也(史記五帝本紀/)¶
書序孔壁得科斗文字書始云髙陽氏作(王應麟玉海/)¶
髙陽氏狀科斗之形作科斗書亦曰篆文(釋適之金壺/)¶
(記/)¶
　　　帝嚳髙辛氏¶
帝嚳髙辛者黄帝之曽孫也(史記五帝本紀/)¶
髙辛氏以人紀事象仙人形作人書車服書器皆為之¶
<pb:KR3h0061_WYG_019-61b>¶
(墨藪/)¶
　　　帝堯¶
帝堯(家語曰髙辛/之子曰陶唐)索隠曰放勲名帝嚳之子姓伊祁氏¶
(史記五帝本紀/)¶
陶唐氏因軒轅靈龜負圗作龜書(墨藪/)¶
　　夏¶
　　　禹¶
夏禹名曰文命禹之父曰鯀鯀之父曰帝顓頊(史記夏/)¶
<pb:KR3h0061_WYG_019-62a>¶
(禹本紀/)¶
夏后氏作鍾鼎書以鍾鼎形為象也(墨藪/)¶
衡山岣嶁峯神禹治水碑在長沙凡七十七字小孤山¶
禹刻在揚子江中廬山洞中禹刻在廬山上霄峰七十¶
二字(周必大廬山後録云歸宗後峰/半右石室中有夏禹刻字百餘)僅有鴻荒漾&KR0034;檋¶
六字可辨陽明洞禹書淳化閣帖禹書十二字(楊慎法/)¶
(帖神品目/)¶
夏禹書石壁篆文在平江縣昌江山(同上/)¶
<pb:KR3h0061_WYG_019-62b>¶
於鑠大禹顯允天徳龍畫傍分螺書匾刻(崔融集/)¶
古者書法之興皆取象山蟲魚草木之類禹精於水今¶
篆體皆有流水形(顧璘息園存藁/)¶
　　周¶
　　　文王　武王¶
季歷生昌有聖瑞立為西伯曰文王太子發立是為武¶
王(史記周本紀/)¶
周文王因赤鴈銜書武王因丹烏入室作鳥書又因白¶
<pb:KR3h0061_WYG_019-63a>¶
魚之慶作魚書(古今篆隷/)¶
　　　周公¶
周公旦輔武王封於曲阜曰魯(史記周本紀/)¶
寳龜負圗出周公援筆以寫之(尚書中候/)¶
　　　穆王¶
昭王子滿立是為穆王(史記周本紀/)¶
贊皇縣壇山上有周穆王石刻四字曰吉日癸己筆力¶
遒勁有劒拔弩張之狀(李中祐壇山石刻記/)¶
<pb:KR3h0061_WYG_019-63b>¶
吉日癸己四字世𫝊周穆王書按穆王時所用皆古文¶
科斗書此字筆畫反類小篆文(趙明誠金石録/)¶
　　漢¶
　　　髙祖¶
髙祖沛豐邑中人也姓劉氏注荀恱曰諱邦字季邦之¶
字曰國漢五年二月即皇帝位於汜水之陽(漢書本紀/)¶
髙祖盧綰同日生及髙祖綰壯學書又相愛也(漢書盧/)¶
(綰傳/)¶
<pb:KR3h0061_WYG_019-64a>¶
　　　武帝¶
孝武皇帝景帝中子也注荀恱曰諱徹之字曰通(漢書/)¶
(本紀/)¶
漢武代有靈芝三莖植於殿前遂歌芝房之曲因述為¶
靈芝書又名英芝(墨藪/)¶
武帝有鼎小篆汾隂得鼎而作也(同上/)¶
　　　元帝¶
孝元皇帝宣帝太子也注荀悦曰諱奭之字曰盛班固¶
<pb:KR3h0061_WYG_019-64b>¶
贊曰元帝多材藝善史書注應劭曰周宣王太史史籀¶
所作大篆(漢書本紀/)¶
　　　孝成許皇后¶
孝成許皇后大司馬車騎將軍平恩侯嘉女也后聰慧¶
善史書(漢書外戚傳/)¶
　　後漢¶
　　　光武¶
世祖光武皇帝諱秀字文叔南陽蔡陽人髙祖九世之¶
<pb:KR3h0061_WYG_019-65a>¶
孫也出自景帝建武元年即位(後漢書本紀/)¶
光武手賜萬國者皆一札十行細書成文(蔡希綜法書/)¶
(論/)¶
　　　章帝¶
肅宗孝章皇帝諱炟顯宗第五子也少寛容好儒術(後/)¶
(漢書本紀/)¶
章草本漢章帝書也今淳化官帖有海鹹河淡其書為¶
後世章草宗(張彦逺法書要録/)¶
<pb:KR3h0061_WYG_019-65b>¶
　　　安帝¶
恭宗孝安皇帝諱祐肅宗孫也父清河孝王慶年十嵗¶
好學史書和帝稱之(後漢書本紀/)¶
　　　靈帝¶
孝靈皇帝諱宏肅宗𤣥孫也(後漢書本紀/)¶
初帝好學自造羲皇篇五十章因引諸生能為文賦者¶
諸為尺牘及工書鳥篆者皆加引召遂至數十人(後漢/)¶
(書蔡邕𫝊/)¶
<pb:KR3h0061_WYG_019-66a>¶
　　　章徳竇皇后¶
章徳竇皇后扶風平陵人大司馬融之曽孫也年六歳¶
能書親家皆竒之(後漢書本紀/)¶
　　　和帝隂皇后¶
和帝隂皇后光烈皇后兄執金吾識之曽孫也后少聰¶
慧善書藝(後漢書本紀/)¶
　　　和熹鄧皇后¶
和熹鄧皇后諱綏太傅禹之孫也父訓䕶羌校尉六嵗¶
<pb:KR3h0061_WYG_019-66b>¶
能史書十二通詩論語家人號曰諸生是時方國貢獻¶
競求珍麗之物自后即位悉令禁絶嵗時但供紙墨而¶
已(後漢書本紀/)¶
　　　順烈梁皇后¶
順烈梁皇后諱妠大將軍商之女恭懐皇后弟之孫也¶
少善女工好史書嘗以列女圖畫置於左右以自監戒¶
(後漢書本紀/)¶
　　　靈帝王美人¶
<pb:KR3h0061_WYG_019-67a>¶
王美人趙國人也祖父苞五官中郎將美人聰敏有才¶
明能書㑹計(後漢書本紀/)¶
　　　北海敬王睦(書斷/作穆)¶
北海敬王睦齊武王縯之孫靖王興之子也少好學博¶
通書傳能屬文又善史書當世以為楷則及寢病明帝¶
使驛馬令作草書尺牘十首(後漢書宗室傳/)¶
　　　樂成靖王黨¶
樂成靖王黨明帝子也永平四年賜號重熹王十五年¶
<pb:KR3h0061_WYG_019-67b>¶
封樂成王黨聰慧善史書喜正文字與肅宗同年尤相¶
親重(後漢書孝明八王傳/)¶
　　　左姬¶
左姬字小娥安帝生母也善史書喜辭賦和帝賜諸王¶
宮人因入清河第(後漢書清河孝王傳/)¶
　　魏¶
　　　武帝¶
太祖武皇帝沛國譙人也姓曹諱操字孟徳漢相國參¶
<pb:KR3h0061_WYG_019-68a>¶
之後(魏志本紀/)¶
黄初元年追尊曰武皇帝(文帝紀/)¶
張華博物志曰漢世安平崔瑗瑗子寔𢎞農張芝芝弟¶
昶並善草書而太祖亞之(魏志本紀注/)¶
武帝尤工章草雄逸絶倫(書斷/)¶
大饗碑武帝篆(鄭樵金石略/)¶
操書傳世絶少惟賀捷表元時尚有本(楊慎丹鉛總録/)¶
　　　文帝¶
<pb:KR3h0061_WYG_019-68b>¶
文皇帝諱丕字子桓武帝太子也黄初元年八月丙午¶
受禪(魏志本紀/)¶
帝以素書所著典論及詩賦餉孫權又以紙寫一通與¶
張昭(胡沖呉歴/)¶
　　　髙貴鄉公¶
髙貴鄉公諱髦字彦士文帝孫東海定王霖子也正始¶
五年封郯縣髙貴鄉公少好學夙成齊王廢公卿迎立¶
即皇帝位(魏志本紀/)¶
<pb:KR3h0061_WYG_019-69a>¶
少帝善書畫(張彦遠歴代名畫記/)¶
　　　文昭甄皇后¶
文昭甄皇后中山無極人明帝母漢太保甄邯後也父¶
逸上蔡令(魏志后妃傳/)¶
魏書曰后年九嵗喜書視字用諸兄筆研兄謂后言汝¶
當習女工用書為學當作女博士邪后言聞古賢女未¶
有不學前世成敗以為己誡不知書何由見之(魏志本/)¶
(傳注/)¶
<pb:KR3h0061_WYG_019-69b>¶
　　　陳思王植¶
陳思王植字子建武帝子也善屬文建安十九年徙封¶
臨淄侯明帝太和三年徙封東阿六年以陳四縣封為¶
陳王諡曰思(魏志本傳/)¶
陳思胸中磊落發於筆墨以章草書鷂雀賦今為御府¶
所藏(宣和書譜/)¶
　　吳¶
　　　大帝¶
<pb:KR3h0061_WYG_019-70a>¶
孫權字仲謀堅第二子吳郡富春人魏封為吳王黄龍¶
元年夏四月即皇帝位諡曰大皇帝(吳志本傳/)¶
大帝行草品中之下(韋續九品書人論/)¶
呉大帝黄武二年刻字在杭州粟山(法帖神品目/)¶
　　　景帝¶
孫休字子烈權第六子諡曰景皇帝(呉志本傳/)¶
呉録載休詔曰孤為四男作名字太子名[雨/單][雨/單]音如湖¶
水灣澳之灣字酋酋音如迄今之迄次子名&KR0034;&KR0034;音如¶
<pb:KR3h0061_WYG_019-70b>¶
兕觥之觥字&KR0034;&KR0034;音如𤣥礥首之礥次子名柜柜音如¶
草莽之莽字昷昷音如舉物之舉次子名□□音如襃¶
衣下寛大之襃字㷏㷏音如有所擁持之擁此都不與¶
世所用者同故鈔舊文㑹合作之夫書八體損益因事¶
而生今造此名字既不相配又字但一庶易棄避(呉志/)¶
(本傳/)¶
景帝善書(陶宗儀書史㑹要/)¶
　　　歸命侯¶
<pb:KR3h0061_WYG_019-71a>¶
孫皓字元宗權孫和子也一名彭祖字皓宗孫休立封¶
皓為烏程侯降晉賜號為歸命侯(呉志本傳/)¶
孫皓上晉武表章草書字畫髙古(黄伯思東觀餘論/)¶
皓善小篆飛白(書史㑹要/)¶
　　　呉王趙夫人¶
呉王趙夫人丞相趙達之妹(呉志無趙夫人𫝊有趙/達𫝊不言其官丞相)善¶
書畫巧妙無雙(歴代名畫記/)¶
　　晉¶
<pb:KR3h0061_WYG_019-71b>¶
　　　宣帝¶
宣皇帝諱懿字仲達河内温縣孝敬里人姓司馬氏晉¶
國初建追尊曰宣王武帝受禪上尊號曰宣皇帝廟稱¶
髙祖(晉書本紀/)¶
淳化法帖有西晉宣帝書十七字(劉次莊法帖釋文/)¶
　　　景帝¶
晉景帝諱師字子元宣帝長子也雅有風采少流美譽¶
魏嘉平四年遷大將軍加侍中録尚書事諡忠武武帝¶
<pb:KR3h0061_WYG_019-72a>¶
受禪上尊號曰景皇帝(晉書本紀/)¶
　　　文帝¶
文皇帝諱昭字子上景帝母弟也魏相國封晉公進爵¶
為王諡曰文武帝受禪追尊文皇帝(晉書本紀/)¶
挹子元之瓌蹟髙子上之威神或仰則鍾繇或平視衛¶
臻(竇臮述書賦/)¶
　　　武帝¶
武皇帝諱炎字安世文帝長子也泰始元年冬十二月¶
<pb:KR3h0061_WYG_019-72b>¶
受禪廟號世祖(晉書本紀/)¶
武帝喜作字於草書尤工落筆雄健挟英勇之氣(宣和/)¶
(書譜/)¶
　　　元帝¶
元皇帝諱睿字景文宣帝曽孫琅邪恭王覲之子也嗣¶
位琅邪王後鎮建業太興元年三月即皇帝位廟號中¶
宗(晉書本紀/)¶
元帝豪翰英異用筆可觀注今見潛潤正書七行(述書/)¶
<pb:KR3h0061_WYG_019-73a>¶
(賦/)¶
　　　明帝¶
明皇帝諱紹字道畿元皇帝長子也廟號肅祖(晉書本/)¶
(紀/)¶
明帝幼有對日之竒及長善書畫有識鑒(歴代名畫記/)¶
　　　成帝¶
成皇帝諱衍字世根明帝長子也廟號顯宗(晉書本紀/)¶
成帝草勁力外爽古風内含注今見草批謝草張澄啓¶
<pb:KR3h0061_WYG_019-73b>¶
七行(述書賦/)¶
　　　康帝¶
康皇帝諱岳字世同成帝母弟也(晉書本紀/)¶
康帝今見行書批荅劉訥啓七行(竇蒙述書賦注/)¶
　　　哀帝¶
哀皇帝諱丕字千齡成帝長子(晉書本紀/)¶
淳化法帖有哀帝行書四行(法帖釋文/)¶
　　　簡文帝¶
<pb:KR3h0061_WYG_019-74a>¶
簡文皇帝諱昱字道萬元帝少子(晉書本紀/)¶
淳化法帖有簡文帝行書六行(法帖釋文/)¶
　　　孝武帝¶
孝武皇帝諱曜字昌明簡文帝第三子也(晉書本紀/)¶
孝武不規不矩氣有餘髙體無所主注今見行書一紙¶
(述書賦/)¶
　　　武元楊皇后¶
武元楊皇后諱豓字瓊芝𢎞農華隂人也少聰慧善書¶
<pb:KR3h0061_WYG_019-74b>¶
(晉書本傳/)¶
　　　安僖王皇后¶
安僖王皇后諱神愛琅邪臨沂人也父獻之(晉書本傳/)¶
獻之尚新安愍公主無子唯一女後立為安僖皇后后¶
亦善書(張懐瓘書㫁/)¶
　　　齊獻王攸¶
齊獻王攸字大猷小字桃符文帝子也愛經籍能屬文¶
善尺牘為世所楷咸寜二年為司空侍中太傅如故(晉/)¶
<pb:KR3h0061_WYG_019-75a>¶
(書本傳/)¶
獻王尤能行草書蘭芳玉潔竒而且古(書斷/)¶
　　　武陵威王晞¶
武陵威王晞字道叔元帝子也出繼武陵王喆後太興¶
元年受封穆帝即位轉征東大將軍(晉書本傳/)¶
道叔正書逺淳邇俗風度不足(述書賦/)¶
　　　㑹稽文孝王道子¶
㑹稽文孝王道子字道子簡文帝子孝武帝母弟也出¶
<pb:KR3h0061_WYG_019-75b>¶
後琅邪孝王少以清談為謝安所稱後拜侍中太傅(晉/)¶
(書本傳/)¶
道子緜密纎潤注今見行書一紙(述書賦/)¶
　　漢¶
　　　劉聰¶
劉聰字元明一名載元海第四子也幼而聰悟好學工¶
草隸善屬文偽諡昭武皇帝廟號烈宗(晉書載記/)¶
　　趙¶
<pb:KR3h0061_WYG_019-76a>¶
　　　劉曜¶
劉曜字永明元海之族子也善屬文工草隸(晉書載記/)¶
　　宋¶
　　　武帝¶
髙祖武皇帝諱裕字徳輿小字寄奴彭城縣綏輿里人¶
姓劉氏楚元王交之二十一世孫也永初元年夏六月¶
丁卯即位(南史本紀/)¶
帝書素拙穆之曰公但縱筆為大字一字徑尺無嫌大¶
<pb:KR3h0061_WYG_019-76b>¶
既足有所包其勢亦偉帝從之一紙不過六七字便滿¶
(宋書劉穆之傳/)¶
宋武法含古初逸豪巨麗注今見批劉穆之啓兩紙(述/)¶
(書賦/)¶
　　　文帝¶
太祖文皇帝諱義隆小字車兒武帝第三子也年十四¶
博渉經史善隸書(南史本紀/)¶
文帝書自云可比王子敬時云天然勝羊欣功夫次於¶
<pb:KR3h0061_WYG_019-77a>¶
欣(王僧䖍論書/)¶
文帝隸書入妙行草入能(書斷/)¶
　　　孝武帝¶
世祖孝武皇帝諱駿字休龍小字道人(宋書作/道民)文帝第¶
三子也少機頴讀書七行俱下才藻甚美長於騎射(南/)¶
(史本紀/)¶
孝武帝今見正書啓十行又行書四紙(述書賦注/)¶
　　　明帝¶
<pb:KR3h0061_WYG_019-77b>¶
太宗明皇帝諱彧字景休小字榮期文帝第十一子也¶
帝好讀書愛文義(南史本紀/)¶
虞龢論書表云陛下爰凝睿思淹留草法擬效漸妍賞¶
析彌妙字之美惡書之真偽剖判體趣窮微入神(法書/)¶
(要録/)¶
　　　南平穆王鑠¶
南平穆王鑠字休𤣥文帝第四子也少好學有文才未¶
弱冠擬古三十餘首時人以為迹亞陸機進司空贈司¶
<pb:KR3h0061_WYG_019-78a>¶
徒(南史本傳/)¶
南平筆力結搆老成(述書賦/)¶
　　　海陵王休茂¶
海陵王休茂文帝第十四子也為雍州刺史(南史宋文/)¶
(帝諸子傳/)¶
休茂長於用筆結字(述書賦/)¶
　　齊¶
　　　太祖¶
<pb:KR3h0061_WYG_019-78b>¶
太祖髙皇帝諱道成字紹伯小字鬭將姓蕭氏蘭陵郡¶
人髙祖整過江居晉陵武進縣之東城里僑置本土加¶
以南名為南蘭陵人建元元年夏四月甲午即位帝博¶
學善屬文工草隸書奕棋第二品雖經夷險不廢素業¶
(南史本紀/)¶
帝善草書祖述子敬嘗與王僧䖍賭書曰誰為第一對¶
曰臣書臣中第一陛下書帝中第一(書斷/)¶
　　　武帝¶
<pb:KR3h0061_WYG_019-79a>¶
世祖武皇帝諱賾字宣逺髙帝長子也小字龍兒(南史/)¶
(本紀/)¶
武帝工行草嘗覩落英茂木作瑞華書為辭紀之(書史/)¶
(㑹要/)¶
　　　廢帝¶
廢帝鬱林王諱昭業字元尚小字法身文惠太子長子¶
也帝少美容止好隸書武帝特所鍾愛勅皇孫手書不¶
得妄出以貴之(南史本紀/)¶
<pb:KR3h0061_WYG_019-79b>¶
　　　臨川獻王映¶
臨川獻王映字宣光髙帝第三子也永明五年開府儀¶
同三司映善騎射解聲律工左右書左右射贈司空(南/)¶
(史齊髙帝諸子𫝊/)¶
　　　武陵昭王曄¶
武陵昭王曄字宣昭髙帝第五子也小字三昧髙帝雖¶
為方伯而居處甚貧諸子學書無紙筆曄嘗以指畫空¶
中及畫掌上學字遂工篆法為衛將軍開府儀同三司¶
<pb:KR3h0061_WYG_019-80a>¶
(南史齊髙帝諸子傳/)¶
　　　始興簡王鑑¶
始興簡王鑑字宣徹髙帝第十子也性聦警年十四好¶
學善屬文為散騎常侍袐書監(南史齊髙帝諸子𫝊/)¶
始興王鑑能書有蘭陵帖宋髙宗嘗跋之(書史㑹要/)¶
　　　蕭鈞¶
蕭鈞字宣禮髙帝第十一子出繼衡陽元王常手自細¶
書寫五經部為一卷置巾箱中歴位祕書監(南史齊宗/)¶
<pb:KR3h0061_WYG_019-80b>¶
(室𫝊/)¶
　　　江夏王鋒¶
江夏王鋒字宣頴髙帝第十二子也年四嵗好學書無¶
紙札乃倚井䦨為書書滿則洗之已復更書又晨興不¶
肯拂牕塵而先畫塵上學為書字五嵗髙帝使學鳯尾¶
諾一學即工髙帝大悦以玉騏驎賜之曰騏驎賞鳳尾¶
矣工書為當時蕃王所推南郡王昭業亦稱工謂武帝¶
曰臣書固應勝江夏王武帝荅闍黎第一法身第二闍¶
<pb:KR3h0061_WYG_019-81a>¶
黎鋒小名也隆昌元年為侍中尋加祕書監(南史齊髙/)¶
(帝諸子傳/)¶
　　　竟陵文宣王子良¶
竟陵文宣王子良字雲英武帝第二子也進位太傅(南/)¶
(史齊武帝諸子傳/)¶
韓晉公(滉/)獲齊竟陵王子良龍爪書十五字置於招隐¶
寺(李約飛白蕭字賛/)¶
蕭子良著古今篆隸文體(玉海/)¶
<pb:KR3h0061_WYG_019-81b>¶
　　梁¶
　　　武帝¶
髙祖武皇帝諱衍字叔達小字練兒南蘭陵中都里人¶
姓蕭氏與齊同承淮隂令整天監元年夏四月即位帝¶
生有異光舌文八字有文在右手曰武及長博學多通¶
六藝備閑棊登逸品草隸尺牘騎射莫不稱妙(南史梁/)¶
(本紀/)¶
髙祖雅好蟲篆(梁書劉孝綽傳/)¶
<pb:KR3h0061_WYG_019-82a>¶
帝好草書狀貌亦古(書斷/)¶
　　　簡文帝¶
太宗簡文皇帝諱綱字世讚小字六通武帝第三子昭¶
明太子母弟也幼而聰睿六嵗能屬文讀書十行俱下¶
辭藻豔發時號宫體(南史梁本紀/)¶
簡文帝今見正書四紙并寫禪師碑文及行書四行(述/)¶
(書賦注/)¶
　　　元帝¶
<pb:KR3h0061_WYG_019-82b>¶
世祖孝元皇帝諱繹字世誠小字七符武帝第七子也¶
始封湘東王帝聦悟俊朗博極羣書工書善畫(南史梁/)¶
(本紀/)¶
臨川王宏子正信常執白團扇湘東王取題八字銘(南/)¶
(史梁宗室傳/)¶
梁元帝為湘東王時好學著書常紀忠臣義士及文章¶
之美者筆有三品或以金銀雕飾或用斑竹為管忠孝¶
全者用金管書之徳行清粹者用銀管書之文章贍麗¶
<pb:KR3h0061_WYG_019-83a>¶
者以斑竹管書之(計敏夫唐詩紀事/)¶
　　　武徳郄皇后¶
武徳郄皇后諱徽髙平金鄉人也后幼明慧善隸書讀¶
史傳(南史梁后妃𫝊/)¶
　　　昭明太子統¶
昭明太子統字徳施小字維摩武帝長子也生而聦叡¶
五嵗徧讀五經天監元年立為皇太子(南史本傳/)¶
崇明寺晉咸熙中建梁昭明太子書額(江寜府志/)¶
<pb:KR3h0061_WYG_019-83b>¶
　　　邵陵攜王綸¶
邵陵攜王綸字世調小字六真武帝第六子也少聦頴¶
博學善屬文尤工尺牘(南史梁武帝諸子傳/)¶
邵陵行草品下之上(韋續九品書人論/)¶
陶𢎞景碑招隐寺刹下銘皆蕭綸八分書(金石略/)¶
蕭綸亦撰書評(述書賦注/)¶
　　　蕭堅¶
蕭堅字長白綸長子大同元年封汝南侯亦善草隸(南/)¶
<pb:KR3h0061_WYG_019-84a>¶
(史梁武帝諸子傳/)¶
　　　蕭確¶
蕭確字仲正堅弟少驍勇有文才尤工楷隸公家碑碣¶
皆使書之除祕書丞武帝謂曰為汝能文所以特有此¶
授大同二年封正階侯尋徙封永福(南史梁武帝諸子/)¶
(傳/)¶
　　陳¶
　　　武帝¶
<pb:KR3h0061_WYG_019-84b>¶
髙祖武皇帝諱霸先字興國小字法生呉興長城下若¶
里人姓陳氏永定元年冬十月乙亥即位(陳書本紀/)¶
帝渉獵史籍善書(書史㑹要/)¶
　　　文帝¶
世祖文皇帝諱蒨字子華始興昭烈王之長子也(南史/)¶
(本紀/)¶
帝留意經史號能書(書史㑹要/)¶
　　　後主¶
<pb:KR3h0061_WYG_019-85a>¶
後主諱叔寳字元秀小字黄奴宣帝嫡長子也(南史本/)¶
(紀/)¶
後主題孫瑒銘後四十字遣左部尚書蔡徴就宅宣勅¶
鐫之(南史孫瑒傳/)¶
後主今見行書一紙(述書賦注/)¶
　　　武宣章皇后¶
武宣章皇后諱要兒呉興烏程人本姓鈕父景明為章¶
氏所養因改姓焉后少聦慧美容儀善書計能誦詩及¶
<pb:KR3h0061_WYG_019-85b>¶
楚詞(南史陳后妃傳/)¶
　　　後主沈皇后¶
後主沈皇后諱婺華呉興武康人也后性端靜聰明強¶
記渉獵經史工書翰(南史陳后妃傳/)¶
　　　始興王伯茂¶
始興王伯茂字鬱之文帝第二子時軍人於丹徒盜發¶
晉郄曇墓大獲王羲之書及諸名賢遺蹟並沒縣官文¶
帝以伯茂好古多以賜之由是伯茂大工草隸書甚得¶
<pb:KR3h0061_WYG_019-86a>¶
右軍法廢帝時進號中衛將軍(南史陳文帝諸子傳/)¶
　　　廬陵王伯仁¶
廬陵王伯仁字壽之文帝第八子領太子左庶子(南史/)¶
(陳文帝諸子傳/)¶
伯仁軟慢尺牘近鄙(述書賦/)¶
　　　永陽王伯智¶
永陽王伯智字䇿之文帝第十二子少敦厚有器局博¶
渉經史後為特進(南史陳文帝諸子傳/)¶
<pb:KR3h0061_WYG_019-86b>¶
䇿之雅意翰墨作字勁舉而行草尤工(宣和書譜/)¶
　　　桂陽王伯謀¶
桂陽王伯謀字深之文帝第十三子位散騎常侍(南史/)¶
(陳文帝諸子傳/)¶
伯謀髙疎壯浪(述書賦/)¶
　　　新蔡王叔齊¶
新蔡王叔齊字子肅宣帝第十一子也風采明贍博渉¶
經史善屬文位侍中(南史陳宣帝諸子傳/)¶
<pb:KR3h0061_WYG_019-87a>¶
叔齊書體鬱然(書史㑹要/)¶
　　　長沙王叔懷(黄伯思法帖刋誤云據陳史長沙/王叔堅而無叔懐其晜亦無此名)¶
　　　　(觀帖尾作名處疑是叔慎叔/慎陳岳陽王也蓋摹傳之變)¶
長沙王叔懐書梅發帖(淳化閣法帖/)¶
叔懐行書筆畫貟整其論梅發一帖字嫵媚而藏勁氣¶
(宣和書譜/)¶
　　魏¶
　　　太武皇帝¶
<pb:KR3h0061_WYG_019-87b>¶
世祖太武皇帝諱燾(南齊書云/字佛貍)太宗明元皇帝之長子¶
也始光二年初造新字千餘詔曰篆隸草楷並行於世¶
然經歴久逺傳習多失其真今制定文字頒下逺近永¶
為楷式(魏書本紀/)¶
　　　文成文明皇后¶
文成文明皇后馮氏長樂信都人也后性聦達學書計¶
作勸戒歌三伯餘章又作皇誥十八章(北史魏后妃𫝊/)¶
　　　順思王¶
<pb:KR3h0061_WYG_019-88a>¶
順思王(未/詳)教戒經後魏順思王書(金石略/)¶
　　隋¶
　　　煬帝¶
煬皇帝姓楊氏諱廣一名英小字阿𡡉髙祖第二子也¶
上美姿儀少敏慧好學善屬文(隋書本紀/)¶
張天錫草書韻㑹有煬帝草書(楊慎墨池璅録/)¶
　　唐¶
　　　髙祖¶
<pb:KR3h0061_WYG_019-88b>¶
唐髙祖諱淵字叔徳姓李氏隴西成紀人也性寛仁襲¶
封唐公隋義寜初歴拜大丞相進封唐王武徳元年即¶
皇帝位廟號髙祖(唐書本紀/)¶
隋鄭州刺史李淵為子祈疾疏大業二年行書在鄠縣¶
(金石表/)¶
髙祖書師王襃得其妙故有梁朝風格焉(述書賦注/)¶
　　　太宗¶
太宗諱世民髙祖次子也為人聦明英武有大志諡曰¶
<pb:KR3h0061_WYG_019-89a>¶
文(唐書本紀/)¶
太宗書受之於史陵(書斷/)¶
太宗於右軍之書特留眷賞貞觀初下詔購求殆盡遺¶
逸萬機之暇備加執玩蘭亭樂毅尤聞寳重(武平一徐/)¶
(氏法書記/)¶
貞觀十四年四月二十二日太宗自為真草書屏風以¶
示羣臣筆力遒勁為一時之絶至十八年二月十七日¶
召三品已上賜宴於𤣥武門太宗操筆作飛白書衆臣¶
<pb:KR3h0061_WYG_019-89b>¶
乗醉就太宗手中競取𣪚騎常侍劉洎登御牀引手然¶
後得之其不得者咸稱洎登御牀罪當死請以付法太¶
宗笑曰昔聞婕妤辭輦今見常侍登牀(韋述敘書録/)¶
太宗為飛白書鸞鳳螭龍四字筆勢驚絶謂司徒長孫¶
無忌吏部尚書楊師道曰朔旦舊俗必用衣及物相賀¶
今各賀卿飛白書(金壺記/)¶
唐晉祠銘温泉銘貞觀中太宗御製并行書(金石録/)¶
貞觀十七年鄭國公太子太師魏徵薨帝親製碑文并¶
<pb:KR3h0061_WYG_019-90a>¶
為書石(舊唐書魏徵傳/)¶
太和中宋國公李令問孫芳詣闕進髙祖太宗所賜衛¶
國公靖官告勅書手詔等十餘卷内四卷太宗文皇帝¶
筆迹文宗寳惜不能釋手其佩筆尚堪書金裝木匣製¶
作精巧帝並留禁中令書工摸寫本還之(舊唐書李靖/)¶
(𫝊/)¶
太宗嘗作筆法指意筆意三說以訓學者又嘗贊王羲¶
之傳論字學(宣和書譜/)¶
<pb:KR3h0061_WYG_019-90b>¶
唐文皇帝妙於翰墨常病戈法難精乃作戩字空其右¶
而命虞永興填之以示魏鄭公曰朕學世南似盡其法¶
鄭公曰天筆所臨萬象不能逃其形非臣下可擬然惟¶
戩字戈法乃逼真太宗驚歎(沈寓山寓簡/)¶
　　　髙宗¶
髙宗諱治字為善太宗第九子也(唐書本紀/)¶
髙宗雅善真草隸飛白(朱長文墨池編/)¶
唐登封紀號文乾封元年髙宗撰并行書碑側正書又¶
<pb:KR3h0061_WYG_019-91a>¶
小字書(金石録/)¶
髙宗咸亨中御飛白書題金字波若碑永淳中御札又¶
飛白書一飛字題寺壁(裴漼嵩岳少林寺碑/)¶
宋淳化閣帖第一卷弔江叔帖叔蓺韞多材帖荅進枇¶
杷并移營五橋南二帖皆髙宗書(東觀餘論/)¶
永徽七年夏四月御安福門觀僧𤣥奘迎御製并書慈¶
㤙寺碑文(舊唐書本紀/)¶
髙宗初扶牀將戲弄筆左右試置紙於前乃亂畫滿紙¶
<pb:KR3h0061_WYG_019-91b>¶
角邉畫處成草書勅字太宗遽令焚之不許𫝊外(段成/)¶
(式酉陽雜俎/)¶
髙宗嘗為飛帛書賜侍臣賜戴至徳曰汎洪源俟舟楫¶
郝處俊曰飛九霄假六翮李敬𤣥曰資啓沃罄丹誠崔¶
知悌曰竭忠節贊皇猷皆意見於辭云(唐書戴至徳𫝊/)¶
龍朔二年四月上自為書與遼東諸將謂許敬宗曰許¶
圉師嘗自愛書可於朝堂開示圉師見甚驚喜私謂朝¶
官曰圉師見古蹟多矣今觀聖蹟兼絶二王鳯翥鸞廽¶
<pb:KR3h0061_WYG_019-92a>¶
實古今書聖也(法書要録/)¶
潤州栖霞寺是梁處士明山賔故宅帝特為製碑文親¶
書於石論者榮之(舊唐書明崇儼傳/)¶
帝營奉天宮田遊巖舊宅直宮左詔不聽毁天子自書¶
榜其門曰隐士田遊巖宅(唐書田遊巖傳/)¶
　　　中宗¶
中宗諱顯髙宗第七子也(唐書本紀/)¶
唐述聖紀文明元年武后撰中宗正書(金石録/)¶
<pb:KR3h0061_WYG_019-92b>¶
正月八日立春内出綵花賜近臣武平一應制詩成中¶
宗手勅批云平一年雖最少文甚警新今更賜花一枝¶
以彰其美(唐詩紀事/)¶
　　　睿宗¶
睿宗諱旦(舊唐書云/初名旭輪)上元二年封相王髙宗第八子也¶
好學通訓詁工草隸書(唐書本紀/)¶
周登封元年昇中述志碑武后自撰睿宗書碑極壯偉¶
立於嵩山之巔(金石録/)¶
<pb:KR3h0061_WYG_019-93a>¶
唐延和元年七月改故建國寺為大相國寺睿宗御書¶
碑額為一絶(郭若虚圖畫見聞志/)¶
唐龍興聖教序神龍元年中宗撰相王旦正書(金石録/)¶
睿宗書法正體不尚淳華(述書賦注/)¶
　　　𤣥宗¶
𤣥宗諱隆基睿宗第三子也性英斷多藝善八分書(舊/)¶
(唐書本紀/)¶
𤣥宗善八分書將命相先以御體書其姓名置案上(李/)¶
<pb:KR3h0061_WYG_019-93b>¶
(徳裕次桞氏舊聞/)¶
唐明皇工八分章草豐茂英特初張説為麗正殿學士¶
獻詩明皇自於彩箋上八分書讚(周越古今法書苑/)¶
𤣥宗開元中親注孝經并製序八分書之立於國學(程/)¶
(大昌演繁露/)¶
唐鶺鴒頌天寳中明皇撰并行書天台山桐柏觀頌天¶
寳元年明皇正書篆額(金石録/)¶
開元十五年以司馬承禎王屋所居為陽臺觀上自題¶
<pb:KR3h0061_WYG_019-94a>¶
額(舊唐書司馬承禎傳/)¶
開元十六年帝自擇廷臣為諸州刺史詔宰相諸王御¶
史以上祖道洛濱盛具奏太常樂帛舫水嬉命髙力士¶
賜詩令題座右帝親書且給筆紙令自賦(唐詩紀事/)¶
開元十七年宋璟為尚書右丞相張説為左丞相源乾¶
曜為太子少傅同日拜有詔大官設饌太常奏樂㑹百¶
官尚書省吏堂帝賦三傑詩自寫以賜(唐書宋璟傳/)¶
張説嘗自製其父贈丹州刺史隲碑文𤣥宗聞之御書¶
<pb:KR3h0061_WYG_019-94b>¶
其碑額賜之曰嗚呼積善之墓又𤣥宗為説自製神道¶
碑文御筆賜諡曰文貞(唐書張説𫝊/)¶
上幸東都還京師因校獵於城南經盧懐慎别業遣中¶
書侍郎蘇頲為其碑文上自書焉(舊唐書盧懐慎傳/)¶
開元中盧奐為陕州刺史𤣥宗幸京師次陕城頓審其¶
能政於㕔事題贊而去(舊唐書盧奂傳/)¶
太子賔客韓思復卒天子親題其碑曰有唐忠孝韓長¶
山之墓(唐書韓思復傳/)¶
<pb:KR3h0061_WYG_019-95a>¶
紅樓中有𤣥宗題詩草八分每一篇一體(鄭嵎津陽門/)¶
(詩注/)¶
宋道士柴通𤣥居承天觀即唐軒遊宫有明皇詩石及¶
所書道徳經二碑(宋史方技傳/)¶
　　　肅宗¶
肅宗諱亨(舊唐書云/初名嗣昇)𤣥宗第三子也性純孝好學天寳¶
十五載即皇帝位於靈武(唐書本紀/)¶
明皇在御以行書八分章草書為時矜式肅宗行書亦¶
<pb:KR3h0061_WYG_019-95b>¶
有家法(宣和書譜/)¶
唐多心經天寳九載皇太子亨書工部尚書來曜碑上¶
元二年肅宗御篆額(金石録/)¶
代宗即位郭子儀上表進肅宗所賜前後詔勅曰臣受¶
恩塞下制敵行間東西十年前後百戰自靈武河北河¶
南彭原鄜坊河東鳯翔兩京絳州臣所經行賜手詔𠡠¶
書凡二十卷(舊唐書郭子儀𫝊/)¶
薛紹彭收肅宗千文(米芾書史/)¶
<pb:KR3h0061_WYG_019-96a>¶
　　　代宗¶
代宗諱豫(舊唐書云/初名俶)肅宗長子也聦明寛厚好學強記¶
通易象(唐書本紀/)¶
代宗留心翰墨於行書益工(宣和書譜/)¶
唐慈㤙寺常住莊地碑大歴六年代宗篆額(金石録/)¶
唐批荅沙門佛藏表代宗書在京兆府(金石略/)¶
　　　徳宗¶
徳宗諱适代宗長子也(唐書本紀/)¶
<pb:KR3h0061_WYG_019-96b>¶
徳宗性識強敏羣臣章奏批荅翰墨落落可觀(宣和書/)¶
(譜/)¶
貞元元年河中平馬燧還太原徳宗賜燧宸扆台衡二¶
銘燧至太原乃勒二銘於起義堂西偏帝為題額(舊唐/)¶
(書馬燧傳/)¶
劉禹錫代杜相公謝手詔表注云詔後批云朕自書(文/)¶
(苑英華/)¶
唐批荅河中尹渾瑊賀表徳宗書在京兆府(金石略/)¶
<pb:KR3h0061_WYG_019-97a>¶
　　　順宗¶
順宗諱誦徳宗長子也為人寛仁喜學藝善隸書(唐書/)¶
(本紀/)¶
建中元年為皇太子徳宗之為詩并他文賜大臣者皆¶
令上書之(韓愈順宗實録/)¶
貞元五年李晟與侍中馬燧見於延英殿詔有司各圖¶
其像於舊臣之次仍令皇太子書是命紀於壁焉復命¶
皇太子書其文以賜晟晟刻石於門左(舊唐書李晟傳/)¶
<pb:KR3h0061_WYG_019-97b>¶
帝至自梁李晟以戎服見三橋帝紀其功自文於碑勅¶
皇太子書立於東渭橋以示後世又令太子録副以賜¶
(唐書李晟傳/)¶
唐段秀實碑貞元元年徳宗撰皇太子誦行書麟徳殿¶
宴羣臣詩貞元四年徳宗撰皇太子誦行書韋皋紀功¶
徳碑貞元二十年徳宗撰皇太子誦正書(金石録/)¶
　　　憲宗¶
憲帝諱純順宗長子也(唐書本紀/)¶
<pb:KR3h0061_WYG_019-98a>¶
元和四年七月御製前代君臣事迹十四篇書於六扇¶
屏風出書屏以示宰臣(舊唐書本紀/)¶
　　　穆宗¶
穆宗諱恒憲宗第三子也(唐書本紀/)¶
元和十年韋綬充太子諸王侍讀憲宗嘗召對綬奏曰¶
太子學書至依字輒去旁人臣問之太子云君父以此¶
可天下奏事臣子不合全書上益嘉太子之賢(舊唐書/)¶
(韋綬傳/)¶
<pb:KR3h0061_WYG_019-98b>¶
　　　文宗¶
文宗諱昻穆宗第二子也(唐書本紀/)¶
文宗恭儉儒雅出於天性(唐書宣宗紀贊/)¶
太和八年御寫周易義五道示羣臣(舊唐書本紀/)¶
開成四年上已曲江賜宴羣臣賦詩裴度以疾不能赴¶
文宗遣中使賜度詩仍賜御札曰朕詩集中欲得見卿¶
唱和詩故令示此(舊唐書裴度傳/)¶
　　　宣宗¶
<pb:KR3h0061_WYG_019-99a>¶
宣宗諱忱憲宗第十三子帝雅好儒士當時以大中之¶
政有貞觀之風焉(舊唐書本紀/)¶
宣宗精於聴斷其手寫詔勅為時榮遇諸宗承襲太宗¶
之學皆以翰墨流傳至宣宗復以行書稱(宣和書譜/)¶
嘉興天聖寺有唐宣宗真蹟(陸友研北雜志/)¶
　　　昭宗¶
昭宗諱曄(舊唐書云/初名傑)懿宗第七子也(唐書本紀/)¶
帝攻書好文尤重儒術(舊唐書本紀/)¶
<pb:KR3h0061_WYG_019-99b>¶
昭宗喜作書字錢鏐以節制領浙右昭宗以衣襟書賜¶
鏐(宣和書譜/)¶
　　　竇后¶
髙祖太穆皇后竇氏京兆始平人隋定州緫管神武公¶
毅之女也善書學類髙祖之書人不能辨工篇章而好¶
存規誡(舊唐書本傳/)¶
　　　則天皇后¶
則天皇后武氏諱曌并州文水人也上元元年髙宗號¶
<pb:KR3h0061_WYG_019-100a>¶
天皇皇后號天后天下謂之二聖𢎞道元年為皇太后¶
臨朝稱制天授元年后自稱皇帝改國號周長安五年¶
上后號曰則天大聖皇帝(唐書本紀/)¶
后初得晉王導十世孫方慶家藏書蹟摹搨把翫自此¶
筆力益進其行書有丈夫氣(宣和書譜/)¶
薦福寺天后飛白題額崇福寺武后題額(歴代名畫記/)¶
周昇仙太子碑聖歴二年武后撰并行書(金石録/)¶
延載初周允元除鳳閣鸞臺平章事證聖元年卒則天¶
<pb:KR3h0061_WYG_019-100b>¶
為七言詩傷之又自繕寫時以為榮(舊唐書周允元𫝊/)¶
天后出新意増減前人筆畫為十九字曰□(天/)埊(地/)&KR0146;¶
(日/)囝(月/)○(星/)□(君/)□(年/)□(正/)&KR1428;(臣/)曌(照/)□(戴/)□(載/)圀(國/)¶
□(初/)□(證/)□(授/)&KR1655;(人/)□(聖/)&KR0146;(生/)當時臣下章奏與天下¶
書契咸用其字(宣和書譜十按唐書/后妃傳止  有二文)¶
　　　上官昭容¶
上官昭容名婉兒西臺侍郎儀之孫天性韶警善文章¶
自通天以來内掌詔命掞麗可觀帝即位進拜昭容景¶
<pb:KR3h0061_WYG_019-101a>¶
雲中諡惠文(唐書本傳/)¶
千福寺額上官昭容書(歴代名畫記/)¶
呂温上官昭容書樓歌序云貞元十四年友人崔仁亮¶
於東都買得研神記一卷有昭容列名書縫處(呂衡州/)¶
(集/)¶
　　　楚王智雲¶
楚王智雲(髙祖第/五子)初名稚詮善射工書弈(唐書本傳/)¶
　　　漢王元昌¶
<pb:KR3h0061_WYG_019-101b>¶
漢王元昌髙祖第七子也少好學善隸書武徳三年封¶
魯王貞觀中授華州刺史轉梁州都督改封漢王(舊唐/)¶
(書本傳/)¶
漢王元昌書受之於史陵(李嗣真書後品/)¶
漢王祖述羲獻雖在童年已精筆意(墨池編/)¶
漢王善行書諸王仲季並有能名韓王曹王即其亞也¶
(書斷/)¶
　　　韓王元嘉¶
<pb:KR3h0061_WYG_019-102a>¶
韓王元嘉髙祖第十一子也少好學聚書至萬卷採碑¶
文古蹟多得異本其修身潔已内外如一當代諸王莫¶
能及者(舊唐書本傳/)¶
韓工於草行(書斷/)¶
　　　魯王靈䕫¶
魯王靈䕫髙祖第十九子也少有美譽好學工草隸貞¶
觀五年封魏王改封燕王授幽州都督改封魯王(舊唐/)¶
(書本傳/)¶
<pb:KR3h0061_WYG_019-102b>¶
　　　魏王泰¶
魏王泰字惠褒太宗第四子也少善屬文武徳三年封¶
宜都王貞觀二年改封越王徙封魏王太宗以泰好士¶
愛文學特令就府别置文學館任自引召學士泰撰括¶
地志詔令付祕閣貞觀二十一年進封濮王(唐書本傳/)¶
魏王魯王即韓王之倫也(書斷/)¶
　　　曹王明¶
曹王明太宗第十四子貞觀二十一年受封顯慶中梁¶
<pb:KR3h0061_WYG_019-103a>¶
州都督後歴虢蔡蘓三州刺史(舊唐書本傳/)¶
曹妙於飛白(書斷/)¶
曹王明行書絶時飛白亂王右軍有唐以來一人而已¶
(書史㑹要/)¶
　　　江都王緒¶
江都王緒霍王元軌子多才藝善書畫(歴代名畫記/)¶
　　　范陽王藹¶
范陽王藹魯王靈䕫次子封范陽王歴右散騎常侍(唐/)¶
<pb:KR3h0061_WYG_019-103b>¶
(書本傳/)¶
髙宗與魯王帖云叔藝韞多材慈深善誨藹夙奉趨庭¶
之訓早擅臨池之工聞其比來復愛飛白昨故戲操翰¶
墨聊以示藹(法帖釋文/)¶
　　　嗣江王禕¶
嗣江王禕呉王琨子撫異母弟祇以友稱當襲封固讓¶
祇中宗嘉其意特封嗣江王開元時徙信安郡王天寳¶
初以太子少師致仕(唐書本傳/)¶
<pb:KR3h0061_WYG_019-104a>¶
石橋詩刻記嗣江王李禕登石橋尋王質觀棊作五言¶
後刺史韋公王之外孫刻其詩於橋下字畫精妙詩有¶
云薄煙羃逺郊遥岑沒歸翼楊用修以為仙詩謬也(吾/)¶
(冔衢州府志/)¶
　　　岐王範¶
岐王範(睿宗第/四子)始名隆範避帝諱去二名初王鄭改封¶
衞俄降封巴陵進王岐為太常卿并州大都督左羽林¶
大將軍歴州刺史遷太子太傅開元十四年薨册書贈¶
<pb:KR3h0061_WYG_019-104b>¶
惠文太子範好學工書愛儒士聚書畫皆世所珍(唐書/)¶
(本傳/)¶
　　　太子瑛¶
太子瑛(𤣥宗/次子)始王真定進王郢開元三年立為皇太子¶
二十五年廢為庶人(唐書本傳/)¶
𤣥宗患榖洛嵗暴耗徭力詔李適之以禁錢作三大防¶
曰上陽積翠月陂自是水不能患刻石著功詔永王璘¶
書皇太子瑛署額(唐書李適之傳/)¶
<pb:KR3h0061_WYG_019-105a>¶
　　　永王璘(見上李/適之傳)¶
永王璘(𤣥宗/子)長聰敏好學旣封肅宗初領荆州大都督¶
俄又領山南江西嶺南黔中四道節度使(唐書本傳/)¶
唐石臺道徳經開元二十三年道門威儀司馬秀等請¶
於兩京及天下應修宮齋等州皆立石臺刋勒其經文¶
御書其注皆諸王所書羣臣請立道徳經臺奏答并書¶
注諸王列名附唐𤣥宗諸子三十人字皆一體(集古録/)¶
　　　夀王清¶
<pb:KR3h0061_WYG_019-105b>¶
夀王清𤣥宗第十八子母武惠妃寵傾後宫宫中常呼¶
為十八郎開元十三年封夀王二十三年改名瑁加開¶
府儀同三司(舊唐書本傳/)¶
唐天章雲篆碑隂文夀王清書在蜀州青城山(墨池編/)¶
　　　臨川公主¶
臨川公主(太宗/女)韋貴妃所生下嫁周道務主工籀隸能¶
屬文髙宗立上孝徳頌帝下詔褒荅永徽初進長公主¶
㤙賞卓異(唐書本傳/)¶
<pb:KR3h0061_WYG_019-106a>¶
　　　晉陽公主¶
晉陽公主(太宗/女)字明達幼字兕子文徳皇后所生主臨¶
帝飛白書下不能辨(唐書本傳/)¶
　　梁¶
　　　太祖¶
太祖皇帝姓朱氏宋州碭山午溝里人名温更名晃(五/)¶
(代史梁本紀/)¶
太祖批荅賀表行書字體純熟(宣和書譜/)¶
<pb:KR3h0061_WYG_019-106b>¶
　　　末帝¶
末帝太祖第三子友貞也為人美容貌沉厚寡言雅好¶
儒士(五代史梁本紀/)¶
末帝喜弄翰墨多作行書批勅大者盈尺筆勢結宻有¶
王氏羲獻法(書史㑹要/)¶
　　後唐¶
　　　太祖¶
太祖李克用雲州刺史大同軍防禦使國昌子其先本¶
<pb:KR3h0061_WYG_019-107a>¶
號朱耶唐懿宗賜姓李僖宗即位拜大同軍防禦使昭¶
宗封晉王莊宗同光元年追尊為皇帝諡曰武廟號太¶
祖(五代史唐本紀/)¶
李克用題名正書中和五年二月今在曲陽縣北嶽廟¶
中(金石文字記/)¶
　　　明宗¶
明宗皇帝名嗣源(五代史唐本紀/)¶
千峰禪院勑後唐明宗行書天成元年立在山西澤州¶
<pb:KR3h0061_WYG_019-107b>¶
(金石表/)¶
　　　魏國夫人陳氏¶
魏國夫人陳氏襄陽人也善書(唐書沙陀𫝊/)¶
　　周¶
　　　世宗¶
世宗皇帝本姓柴氏邢州龍岡人柴氏女適太祖是為¶
聖穆皇后后兄子榮幼從姑長太祖家太祖遂以為子¶
噐貌英竒善騎射通書史(五代史周本紀/)¶
<pb:KR3h0061_WYG_019-108a>¶
世宗神武之略氤氲盤礴發於筆端其運用處過人逺¶
甚賜張昭詔有行書法(書史㑹要/)¶
　　吳¶
　　　呉王楊渭¶
呉王楊渭行宻第二子初名瀛改名隆演字鴻源即吳¶
王位改天祐十六年為武義元年諡曰宣弟溥僭號追¶
尊為髙祖宣皇帝(五代史呉世家/)¶
桓宣武草書十六字并呉王楊渭題在石揚休家(墨池/)¶
<pb:KR3h0061_WYG_019-108b>¶
(編/)¶
　　南唐¶
　　　元宗¶
南唐元宗景初名景通(馬令南唐書/云字伯玉)烈祖昪長子既立¶
又改名璟廟號元宗(五代史南唐世家/)¶
徐鉉曰嗣主工筆札始出閤即命於廬山瀑布前構書¶
齋為他日終焉之計及廹於紹襲遂捨為開先精舍(馬/)¶
(令南唐書/)¶
<pb:KR3h0061_WYG_019-109a>¶
元宗後主俱善書法元宗學羊欣後主學柳公權皆得¶
十九(陸游南唐書/)¶
元宗嘗作浣溪沙二闋手寫賜王感化後主即位感化¶
以詞札上後主感動賞賜感化甚優(馬令南唐書/)¶
　　　後主¶
後主煜字重光初名從嘉景帝第六子善屬文工書畫¶
(五代史南唐世家/)¶
後主善書作顫筆樛曲之狀遒勁如寒松霜竹謂之金¶
<pb:KR3h0061_WYG_019-109b>¶
錯刀作大字不事筆卷帛書之皆能如意世謂撮襟書¶
(陶榖清異録/)¶
江南後主傳二王撥鐙法(王洙王氏談録/)¶
江南李主手改表草筆力不減柳誠懸乃知今世石刻¶
曽不得其髣髴(黄山谷集/)¶
江南李後主常於黄羅扇上書以賜宫人慶奴(張邦基/)¶
(墨莊漫録/)¶
李主筆法稱鐵鈎鎖(陳沂金陵世紀/)¶
<pb:KR3h0061_WYG_019-110a>¶
　　　先主种氏¶
先主种氏江西良家女性警悟通書計(馬令南唐書/)¶
　　　後主昭惠后周氏¶
後主昭惠后周氏小字娥皇大司徒宗女通書史善音¶
律尤工琵琶元宗賞其藝取所御琵琶時謂之燒槽者¶
賜焉後病亟以元宗所賜琵琶及常臂玉環親遺後主¶
又自為書請薄𦵏(馬令南唐書/)¶
　　　保儀黄氏¶
<pb:KR3h0061_WYG_019-110b>¶
後主保儀黄氏江夏人後主選為保儀書學伎能多出¶
於天性後主屬意㑹小周專房品秩不加第以掌墨寳¶
而已初元宗後主皆妙於筆札博收古書有獻者厚賞¶
之宫中圗籍萬卷尤多鍾王墨蹟皆繫保儀所掌(馬令/)¶
(南唐書/)¶
　　　吉王從謙¶
吉王從謙(宋史作/從誧)元宗第九子後主母弟也數嵗賦觀¶
碁詩後主賞歎久之(馬令南唐書/)¶
<pb:KR3h0061_WYG_019-111a>¶
從謙學晉二王楷法用宣城葛筆一枝酬十金勁妙甲¶
於當時從謙號為翹軒寳帚(南唐拾遺記/)¶
　　後蜀¶
　　　太子𤣥喆¶
𤣥喆字遵聖幼聦悟善隸書年十四封秦王嘗自書姚¶
崇口箴刻諸石廣政二十五年立為皇太子(宋史西蜀/)¶
(世家/)¶
後蜀嵗除日諸宫門各給桃符一對俾題元亨利貞四¶
<pb:KR3h0061_WYG_019-111b>¶
字時太子善書札選本宫䇿勲府桃符親自題曰天垂¶
餘慶地按長春(黄休復茅亭客話/)¶
　　南漢¶
　　　劉龑¶
劉龑初名巖上蔡人徙南海身長七尺垂手過膝末帝¶
即位封南海王貞明三年即皇帝位國號大越改元乾¶
亨以趙光𦙍為兵部尚書平章事光𦙍自以唐甲族常¶
怏怏思歸龑乃習為光𦙍手書遣使間道至洛陽召其¶
<pb:KR3h0061_WYG_019-112a>¶
二子及家屬至光𦙍驚喜為盡心焉諡天皇大帝廟號¶
髙祖(五代史南漢世家/)¶
龑治昭陽殿親書其榜(五國故事/)¶
　　呉越¶
　　　武肅王錢鏐¶
武肅王錢鏐字具美杭州臨安人梁郢王友珪冊尊尚¶
父末帝加天下兵馬都元帥唐莊宗時自稱呉越國王¶
諡武肅(五代史呉越世家/)¶
<pb:KR3h0061_WYG_019-112b>¶
太宗以王善於草隸遣中使取王草書筆蹟王以風恙¶
手不能握筆命将往時所書絹圗草字遣世子惟濬因¶
中使以進下詔奬諭又命王取平日所書隸書觀看太¶
宗大悦收取數幅(呉越備史/)¶
武肅王札翰花隨腕下星逐豪飛靄若遊雲細疑垂露¶
鈎刀向背未饒索肉芝筋㸃畫方貟髙掩崔肥趙痩就¶
中濡染碑額益見呈露鋒鋩四方仰之神蹤一代稱之¶
墨寳王逸少若見甘避鴈行蕭子雲如逢大慙蟬翼¶
<pb:KR3h0061_WYG_019-113a>¶
　(皮光業呉越國武肅王廟碑文/)¶
　錢尚父書號稱當代入神品(黄山谷集/)¶
　　　　忠懿王俶¶
　忠懿王俶字文徳本名𢎞俶鏐孫元瓘第九子頗知書¶
　雅好吟詠自編其詩數百首因陶榖奉使至江南求為¶
　之序善草書歸朝後宋太宗一日遣使謂曰聞卿善草¶
　聖可寫一二紙進來俶即以舊所書絹圖上之詔書褒¶
　美因賜玉硯金匣一紅緑象牙管筆龍鳯墨蜀牋盈丈¶
<pb:KR3h0061_WYG_019-113b>¶
　紙皆百數(宋史呉越世家/)¶
　太宗稱忠懿王筆法入神品中外書學不能出其右(黄/)¶
　(山谷集/)¶
　俶喜翰墨善顛草斡旋盤結不減古人(宣和書譜/)¶
　　　東漢¶
　　　　劉承鈞¶
　劉承鈞旻次子少好學工書(五代史東漢世家/)¶
御定佩文齋書畫譜卷十九¶
