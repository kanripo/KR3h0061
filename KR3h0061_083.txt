# -*- mode: mandoku-view; -*-
#+TITLE: 御定佩文齋書畫譜
#+DATE: 2015-08-24 23:16:00.646337
#+PROPERTY: ID KR3h0061
#+PROPERTY: BASEEDITION WYG    
#+PROPERTY: JUAN [卷八十三]目録
<pb:KR3h0061_WYG_083-1a>¶
　欽定四庫全書¶
御定佩文齋書畫譜目録¶
　　第八十三卷¶
　　　歴代名人畫䟦三¶
　　　　宋李公麟孝經圖¶
　　　　宋李公麟畫前代君臣事實¶
　　　　宋李公麟女孝經圖¶
　　　　宋李公麟列女圖¶
<pb:KR3h0061_WYG_083-1b>¶
　　　　宋李公麟長帶觀音像¶
　　　　宋李公麟畫天女¶
　　　　宋李公麟畫羅漢¶
　　　　宋李公麟畫華嚴變相¶
　　　　宋李公麟㑹海圖¶
　　　　宋李公麟西嶽降靈圖¶
　　　　宋李公麟姑射仙像¶
　　　　宋李公麟白描羅漢渡海圖¶
<pb:KR3h0061_WYG_083-2a>¶
　　　宋李公麟星官圖¶
　　　宋李公麟九歌圖後¶
　　　宋李公麟蓮社横卷¶
　　　宋李公麟東山圖¶
　　　宋李公麟洛神圖¶
　　　宋李公麟明皇聼樂圖¶
　　　宋李公麟商山四皓圖¶
　　　宋李公麟畫李密迎秦王圖¶
<pb:KR3h0061_WYG_083-2b>¶
　　　宋李公麟白描淵明圖¶
　　　宋李公麟臨劉商觀奕圖¶
　　　宋李公麟畫王荆公騎驢圖¶
　　　宋李公麟陽闗圖¶
　　　宋李公麟石鼎聮句圖¶
　　　宋李公麟賢巳圖¶
　　　宋李公麟山莊圖¶
　　　宋李公麟憩寂圖¶
<pb:KR3h0061_WYG_083-3a>¶
　　　宋李公麟卜居圖¶
　　　宋李公麟縣霤山圖¶
　　　宋李公麟西園雅集圖¶
　　　宋李公麟醉道士圖¶
　　　宋李公麟醉僧圖¶
　　　宋李公麟畫十國圖¶
　　　宋李公麟鬼章効馬圖¶
　　　宋李公麟飛騎習射圖¶
<pb:KR3h0061_WYG_083-3b>¶
　　　宋李公麟畫騎牛圖¶
　　　宋李公麟五馬圖卷¶
　　　宋李公麟馬圖¶
　　　宋李公麟飛騎圖¶
　　　宋李公麟臨韓幹馬¶
　　　宋李公麟馬性圖¶
　　　宋李公麟畫馬卷¶
　　　宋李公麟追彘圖¶
<pb:KR3h0061_WYG_083-4a>¶
　　　宋王詵畫水石雲林¶
　　　宋王詵江山秋晚圖¶
　　　宋王詵湘卿小景¶
　　　宋王詵煙江疊嶂圖¶
　　　宋趙令穰畫小山叢竹¶
　　　宋趙令穰秋村暮靄圖¶
　　　宋趙令穰畫¶
　　　宋趙令穰鶴鹿圖¶
<pb:KR3h0061_WYG_083-4b>¶
　　　宋趙令穰小景畫¶
　　　宋趙令穰江干雪霽圖¶
　　　宋趙令穰江鄉清夏卷¶
　　　宋趙令穰江鄉雪意圖¶
　　　宋章友直畫蟲¶
　　　宋文勛扇畫¶
　　　宋李遵易畫魚圖¶
　　　宋孟仲寜白蓮社圖¶
<pb:KR3h0061_WYG_083-5a>¶
　　　宋米芾雲山卷¶
　　　宋米芾下蜀江山圖¶
　　　宋米芾著色桃花障子¶
　　　宋米芾雲山¶
　　　宋米芾畫文徳皇后遺履圖¶
　　　宋米友仁瀟湘長卷¶
　　　宋米友仁大姚江圖¶
　　　宋米友仁雲山圖¶
<pb:KR3h0061_WYG_083-5b>¶
　　　宋米友仁煙巒曉景¶
　　　宋米友仁瀟湘竒觀¶
　　　宋米友仁瀟湘八景卷¶
　　　宋米友仁湖山煙雨圖¶
　　　宋米友仁山水圖¶
　　　宋米友仁邏釣圖¶
　　　宋米友仁水墨雲山圖¶
　　　宋米友仁雲山卷¶
<pb:KR3h0061_WYG_083-6a>¶
　　　宋米友仁瀟湘白雲圖¶
　　　宋米友仁海岳菴圖¶
　　　宋米友仁雲山¶
　　　宋宋子房畫山¶
　　　宋李時雍墨竹¶
　　　宋張擇端清明上河圖¶
#+PROPERTY: JUAN 卷八十三
<pb:KR3h0061_WYG_083-7a>¶
　欽定四庫全書¶
御定佩文齋書畫譜卷八十三¶
　　歴代名人畫跋三¶
　　　　宋李公麟孝經圖¶
　觀此圖者易直子諒之心油然生矣筆迹之妙不减顧¶
　陸至第十八章人子之所不忍者獨寄其髣髴非有道¶
　君子不能為殆非顧陸所及(東坡集/)¶
　李伯時畫超然塵土之外其精緻微密㡬與造化争衡¶
<pb:KR3h0061_WYG_083-7b>¶
　豈凡流所可髣髴猶恨其不深考孝經微意此樂道君¶
　子所以為之痛惜也戊辰上已范陽張九成書(張九成南/浦文集)¶
　李龍眠善畫固其一癖常見詩豳風圖離騷九歌圖商¶
　山四皓圖此孝經圖皆有益於世士大夫游戲翰墨而¶
　不可茍世俗但稱其描寫之工安知其用意之逺是豈¶
　立本道子軰可比邪(呉海聞過齋集/)¶
　右李公麟所畫孝經圖一卷至正中著作郎永嘉李孝¶
　光進入秘府順帝詔翰林學士承旨臨川危素逐章補¶
<pb:KR3h0061_WYG_083-8a>¶
書經文元社既屋皇明受命圖入晋王邸王下教俾濂¶
題識其左濂聞史皇作畫倉頡制字本出於一源聖人¶
因字以著經而善繪事者則因經而作圖故古之人或¶
繪詩與春秋或像論語或畫爾雅而圖孝經尤多人觀¶
之者有若親逢其事感悅而歆慕不待辭説而意趣自¶
顯則其於經似不為無助也公麟集顧陸張呉諸家之¶
長為宋畫第一其圖是經葢取法於顧愷之勢如雲行¶
水流自然有起伏之態誠希世之寳也然而王者之所¶
<pb:KR3h0061_WYG_083-8b>¶
寳在孝不在畫也歴代賢王其聲光流於無窮鮮不以¶
能孝而致之載諸史册尚可考見經曰昔者明王事父¶
孝故事天明事母孝故事地察長幼順事故上下治斯¶
言至矣願王日加之意焉(宋學士集/)¶
右龍眠居士李伯時所畫孝經一十八事蓋摘其中入¶
相者而圖之按畫譜所載御府伯時畫一百有七中有¶
孝經相此卷葢宣和所藏然無當時印識而有紹興小¶
璽豈南渡後又常入秘府邪伯時喜畫古賢故事每薄¶
<pb:KR3h0061_WYG_083-9a>¶
著訓戒則孝經相當非特一本此殆别本也伯時之畫¶
論者謂出於顧陸張呉集衆善以為長能自立意不蹈¶
習前人而隂法其要其成染精緻俗工或可學至於率¶
畧簡易處終不及也此昔人定論余不容贅言若其文¶
學人品在東坡山谷之間而博學精識出劉貢父之上¶
官京師數年不一迹權貴之門佳時勝日載酒出遊坐¶
石臨流翛然終日山谷謂其風流文雅不減古人而為¶
書畫所掩然而卒亦不能掩也(甫田集/)¶
<pb:KR3h0061_WYG_083-9b>¶
　　　宋李公麟畫前代君臣事實¶
此卷吾友欽謨劉大叅所藏龍眠真跡漢晋唐朝君臣¶
典故可為法戒者八事未有龍眠自署妙絶矣而觀龍¶
眠固有志於正君謀國者豈閻立本軰可比哉古所謂¶
工執藝事以諫龍眠之謂歟覧者尚敬之哉癸巳冬子¶
月旦葉盛(清河書畫舫/)¶
　　　宋李公麟女孝經圖¶
昔人論文章不闗世教雖工無益余以為圖畫亦然此¶
<pb:KR3h0061_WYG_083-10a>¶
卷寫女孝經四章而其事蹟則每章圖之初不知作於¶
何人獨其上有喬氏半印可辨啓南得之定以為李龍¶
眠筆及觀元周公謹志雅堂雜鈔云己丑六月二十一¶
日同伯機訪喬仲山運判觀畫而列其目有伯時女孝¶
經且曰伯時自書不全則知為龍眠無疑啓南真知畫¶
者哉圖中為女婦軰所以共職進戒者皆閨門之法家¶
國之利而其容氣端荘詳雅覧之使人竦然起敬足以¶
消其滛媟戲嫚之心非特女子之有家者當為監戒也¶
<pb:KR3h0061_WYG_083-10b>¶
所謂闗世教者此類是已(匏翁家藏集/)¶
　　　宋李公麟列女圖¶
此圖自密康公母至趙括母凡十五考之劉向傳乃仁¶
智一卷世傳龍眠李公麟所作然按隋朝官本有衛協¶
畫列女圖一卷隋王廣有列女仁智圖一卷陳公恩有¶
列女貞節圖仁智圖李氏之筆固當祖述於此又按後¶
漢順烈梁皇后常以列女畫於左右以自監戒(本/紀)又後¶
漢宋𢎞常燕見御座新屏風圖畫列女帝顧視之𢎞正¶
<pb:KR3h0061_WYG_083-11a>¶
容言曰未見好徳如好色者光武即命撤之觀此則列¶
女圖又始於漢矣(緯畧/)¶
　　　宋李公麟長帶觀音像¶
龍眠居士李伯時名公麟登進士第以文學有名於時¶
學佛悟道深得微㫖立朝籍籍有聲博求鍾鼎古器珪¶
璧寳玩森然滿家雅好畫心通意微真造𤣥妙蓋其天¶
才軼舉皆過人也士大夫以謂鞍馬愈於韓幹佛像可¶
近吳道𤣥山水似李思訓人物似韓滉非過論也今觀¶
<pb:KR3h0061_WYG_083-11b>¶
此像固非世俗可以髣髴而紳帶特長一身有半蓋出¶
竒立異使世俗驚惑而不識其勝絶處也比見伯時為¶
延安呂觀文吉甫作石上卧觀音像前此未聞有此樣¶
亦出竒也唐閻立本楊炎能畫不害其為貴人王維鄭¶
䖍能畫不害其為賢士國朝燕龍圖穆之宋郎中復古¶
與伯時皆能畫何愧於古耶(李廌畫品/)¶
　　　宋李公麟畫天女¶
此天女者意伯時作華嚴中善知識相爾知命藏箧中¶
<pb:KR3h0061_WYG_083-12a>¶
數年乃以贈金華俞清老有所欲則富者取之有所畏¶
則貴者奪之清老離此二病則長有之(山谷集/)¶
　　　宋李公麟畫羅漢¶
前世名畫如顧陸呉道子軰皆不能不著色故例以丹¶
青二字至龍眠始埽去粉黛淡毫輕墨髙雅超詣譬如¶
幽人勝士褐衣草履居然簡逺固不假衮繡蟬冕為重¶
也於乎亦可謂天下之絶藝矣(後邨集/)¶
　　　宋李公麟畫華嚴變相¶
<pb:KR3h0061_WYG_083-12b>¶
李伯時初喜畫馬曹韓以来未有比也曹輔為太僕少¶
卿太僕視他卿寺有廨舍國馬皆在其中伯時每遇之¶
必終日縱觀有不暇與客語者法雲圜通秀禪師為言¶
衆生流浪轉徙皆自積刧習氣中来今君胸中無非馬¶
者得毋與之俱化乎伯時懼乃教之使為佛像以變其¶
意於是深得呉道子用筆意晚作華嚴經八十卷變相¶
李冲元書其文備極工妙不及終而以未疾廢重自太¶
息既不復能畫乃反厚以金帛求其所畫在人世者藏¶
<pb:KR3h0061_WYG_083-13a>¶
之以示珍貴宣和間其畫㡬與呉生等有持其一二楮¶
取美官者踵相繼而伯時無恙時但諸名士鑒賞得好¶
詩數十篇爾(石林避暑録/)¶
龍眠居士宿慧通親覩華嚴法界觀手畫毘盧妙相好¶
靈智所現非幻作諸神勇識以次来衣冠纓絡嚴飾具¶
乃至諸天諸大天福徳貴神八部等威慈並承佛恩力¶
各隨因地見形勢我思法雲頂中寳紫金光聚超衆地¶
一毛孔中一切見半月滿月諸寳王香雲鬘雲宫殿雲¶
<pb:KR3h0061_WYG_083-13b>¶
重重單複牙含攝悲愍衆生故在世今我愚蒙得瞻仰¶
願如童真法王子彈指開門入寳閣普禮普讃盡未来¶
與佛長住金剛定邵菴道人虞集伯生賛(道園學古錄/)¶
　　　宋李公麟海㑹圖¶
李龍眠既棄畫馬之嗜亶作補陀大士相以施緇徒垂¶
老得匹楮戲筆五百應真像㡬年乃成平生繪寫具大¶
三昧僅此軸耳(桯史/)¶
　　　宋李公麟西嶽降靈圖¶
<pb:KR3h0061_WYG_083-14a>¶
降靈筆墨自龍眠此圖之工緻開卷即知為龍眠老手¶
布置人物雜以鬼怪洎妙麗乘跨皆不失㓜長貴賤之¶
序進退向背之冝雲中卷舒出沒非全完而全完出人¶
意外至於豪芒瑣屑出竒䇿勝疑其為老劉或其徒劉¶
朝圭所能蓋嘗見諸白玉樓畫於臨川陸伯敬伯敬象¶
山之子自言得之於荆門而豪芒瑣屑出竒䇿勝與此¶
無有二可寳也已紙絹之壽千年半千不足計不幸落¶
浮俗冨貴家藏以十襲肆羽魚宅於中與塵壒俱盡豈¶
<pb:KR3h0061_WYG_083-14b>¶
若遇名流時一鑒賞之為愈譬夫朝聞夕死豈不佳於¶
十襲一千半千載壽於羽魚宅哉(北磵集/)¶
　　　宋李公麟姑射仙像¶
宋之龍眠居士工畫人物仙鬼即唐之吳道子也筆法¶
入妙非庸史所能摹擬此東山相家所藏姑射像人疑¶
徽廟所臨然古茂簡要非龍眠不能到樂閒居士意為¶
龍眠真蹟是也紹熙至今二百有餘年而墨蹟若新東¶
山氏其寳之哉至正己亥冬十月抱遺叟楊維禎識於¶
<pb:KR3h0061_WYG_083-15a>¶
璜溪書院(鐡網珊瑚/)¶
　　　宋李公麟白描羅漢渡海圖¶
白描羅漢渡海圖一卷憑靈御怪状入能品然無題識¶
可驗評者為是李伯時作伯時在宋熙寜間登進士第¶
書畫獨歩當時畫非臨摹多不設色每每用澄心堂紙¶
為之是即白描蓋畫莫難於白描猶書莫難於小楷銀¶
鐡線圈家數亦猶銀鈎鐡畫元人又謂伯時佛像可追¶
吳道子豈多得哉且伯時與東坡善東坡題四菩薩世¶
<pb:KR3h0061_WYG_083-15b>¶
稱二絶此畫不減四菩薩恨無東坡筆力與之争光顧¶
披圖三歎睿覽之餘珍藏什襲捲錦以歸第海門潮湧¶
六通人物凌風化去矣(王越襄敏公集/)¶
　　　宋李公麟星官圖¶
古作畫人物第一溪山次之花卉禽鳥為下蓋聖賢仙¶
佛使人因敬而得悟非苟然也唐以後獨龍眠不失此¶
意宋祥符以來尚道家者言此卷蓋當時應制為之精¶
緻中韻致具存故是合作用卿其寳之(焦竑澹園續集/)¶
<pb:KR3h0061_WYG_083-16a>¶
　　　宋李公麟九歌圗後¶
楚詞九歌凡十一篇九神而梁昭明取六章載於文選¶
故是圗貝闕珠宫乘黿逐魚亦可施於繪素後人或能¶
補之當盡靈均之清致也(東觀餘論/)¶
　　　宋李公麟蓮社横卷¶
余得蓮社圗高三尺横二尺筆力精勁五彩煥發妙絶¶
一世龍眠真筆也此為横軸大畧相似時有不同元中¶
之記云童子蹲而汲水者一人而有二書猿一麞一而¶
<pb:KR3h0061_WYG_083-16b>¶
猿亦有二麞則鹿也元中書甚工既非其親書疑别為¶
一圗作記余所藏童子汲水及猿皆一而麞亦鹿也龍¶
眠為此圗妙意非一自知愛重或縱或横意必有數今¶
恨未能盡見也此卷謝康樂不為長鬛捕蛇翁亦欠朴¶
意之狀必有能辨之者(攻媿集/)¶
　　　宋李公麟東山圗¶
龍眠李伯時畫許𤣥度王逸少謝安石支道林四人像¶
作東山圖𤣥度超然萬物之表見於眉睫逸少藏手袖¶
<pb:KR3h0061_WYG_083-17a>¶
間徐行若有所觀安石膚腴秀澤著屐反首與道林語¶
道林羸然出其後引手如相酬酢皆得其意於俯仰走¶
趨之間筆墨簡逺妙絶一時無住道人少規模伯時為¶
余臨冩真贋殆不可辨更數十嵗安知天下不有兩伯¶
時(石林違康録/)¶
　　　宋李公麟洛神圖¶
洛神賦有楚騷求宓妃湘君遺意騷云貫薜荔之落蕊¶
落蕊細初蕊尤細貫之良難此畫毫端入細難也洛神¶
<pb:KR3h0061_WYG_083-17b>¶
風情逸韻冩在筆外尤難也(胡雲峰集/)¶
　　　宋李公麟明皇聼樂圖¶
右龍眠李伯時畫明皇聼樂圗一卷樂壊乆矣至於新¶
聲異曲衒耀動蕩未有如此圖者宣和諸公憑陵冨盛¶
祖述梨園霓裳遺製而為之伯時不得不任其責此圗¶
豈平生沈著得意趣邪(剡源集/)¶
　　　宋李公麟商山四皓圗¶
嘗觀李伯時畫商山四皓圗意趣幽逺筆力精妙宛然¶
<pb:KR3h0061_WYG_083-18a>¶
千數百載如見其人因念少時讀西漢傳四君子避秦¶
亂以去采芝賦詩若遺世者至漢高欲易太子大臣不¶
能止吕后用留侯計延致四君子復出遂從太子見止¶
此卷謂馬逺作余雖不能識然韻度高古亦足為佳觀¶
其三人離立矍鑠蒿目若深憂攅眉若共語一人仰空¶
曳杖去之豈計欲出山三人已相唯諾其一人尚未定¶
邪将昔人之見與余同固因畫以寄意邪毋乃畫者不¶
省其布置偶若是邪是足以發予𠂻而已(聞過齋集/)¶
<pb:KR3h0061_WYG_083-18b>¶
　　　宋李公麟畫李密迎秦王圗¶
龍眠居士畫用澄心堂紙作白描人物惟臨摹古畫乃¶
用絹而加以傅染余見其畫多矣率皆白描如靜伯所¶
藏是幅蓋本生之僅見耳(寓意編/)¶
　　　宋李公麟白描淵明圖¶
右歙人朱克紹所藏宋龍眠白描淵明圖圗凡十有二¶
此其一也淵明之事有程朱二夫子定論後學冝無所¶
復置喙者吾友翟少卿廷光忽大書一跋并和歸去來¶
<pb:KR3h0061_WYG_083-19a>¶
辭欲自學孔子而以不仕無義責備淵明余讀之為之¶
大駭夫淵明自以晉朝世輔恥復屈身劉宋故始終托¶
詩酒以自晦而人莫之知也朱子綱目大書晉徴士陶¶
潛卒於南宋之朝可謂得淵明本心於千載之上者矣¶
淵明平日詩最冲澹至於詠荆軻則激烈之氣奮然如¶
不可遏以秦諭宋也平日與物無競至於檀道濟饋粱¶
肉則峻却之以道濟事宋為心膂也此其心事當何如¶
哉而以孔子不仕無義譏之大失言矣朱子楚辭深罪¶
<pb:KR3h0061_WYG_083-19b>¶
楊雄而右淵明雄之罪正坐以孔子自任而誤認不仕¶
無義之語遂失身於莽爾惜吾友生程朱之後而為此¶
言故不得不一訂之(程篁墩集/)¶
　　　宋李公麟臨劉商觀奕圖¶
余所藏劉商觀奕圖繇唐迄今二百年絹素剥爛粉墨¶
蕭瑟伯時為余臨之茅君勒之皆絶筆也噫劉商之畫¶
非伯時則失其真伯時之筆非茅生則不能壽茅生之¶
名豈以余言而遂傳歟眉陽蘇軾謹識(珊瑚網/)¶
<pb:KR3h0061_WYG_083-20a>¶
　　　宋李公麟畫王荆公騎驢圖¶
荆公晩年刪定字説出入百家語簡而意深常自以為¶
平生精力盡於此書好學者從之請問口講手畫終席¶
或至千餘字金華俞紫琳清老嘗冠秃巾衣埽墖服抱¶
字説追逐荆公之驢徃來法雲定林過八功徳水逍遥¶
游亭之上龍眠李伯時曰此勝事不可以無傳也(山谷集/)¶
　　　宋李公麟陽闗圗¶
元祐初作此詩題伯時所作陽闗圗崇寜元年五月見¶
<pb:KR3h0061_WYG_083-20b>¶
此草於趙升叔家殊妙於定本升叔伯時壻也時俱繫¶
舟於大雲倉之逹觀臺下(山谷集/)¶
　　　宋李公麟石鼎聫句圗¶
昌黎公詩中有畫李伯時畫中有詩此雖臨本亦可見¶
吳生逺擅場之意(平園集/)¶
右石鼎聫句圗一卷凡八叚每叚摘韓文公序語分書¶
其次紙縫有小御書印後有宋學士跋語定為宋思陵¶
書李公麟畫觀其苦吟傲睨潜行悵望風神意態各極¶
<pb:KR3h0061_WYG_083-21a>¶
其妙而筆勢圓活若真有契㑹然者謂為公麟真跡固¶
冝思陵書意度整暇且當國諱則闕其㸃畫間有遺誤¶
不復竄補揆之事體亦有冝然(懐麓堂集/)¶
　　　宋李公麟賢已圗¶
元祐間黄秦諸君子在館暇日觀畫山谷出李龍眠所¶
作賢已圗博奕樗蒲之儔咸列焉博者六七人方据一¶
局投迸盆中五皆玈而一猶旋轉不已一人俯盆疾呼¶
旁觀皆變色起立纎穠態度曲盡其妙相與歎賞以為¶
<pb:KR3h0061_WYG_083-21b>¶
卓絶適東坡從外來睨之曰李龍眠天下士顧乃效閩¶
人語邪衆咸怪請其故東坡曰四海語音言六皆合口¶
惟閩音則張口今盆中皆六一猶未定法當呼六而疾¶
呼者乃張口何也龍眠聞之亦笑而服(桯史/)¶
　　　宋李公麟山莊圗¶
或曰龍眠居士作山莊圗使後來入山者信足而行自¶
得道路如見所夢如悟前世見山中泉石草木不問而¶
知其名遇山中漁樵隐逸不名而識其人此豈强記不¶
<pb:KR3h0061_WYG_083-22a>¶
忘者乎曰非也畫日者常疑餅非忘日也醉中不以鼻¶
飲夢中不以趾捉天機之所合不強而自記也居士之¶
在山也不留於一物故其神與萬物交其智與百工通¶
雖然有道有藝有道而不藝則物雖形於心不形於手¶
吾嘗見居士作華嚴相皆以意造而與佛合佛菩薩言¶
之居士畫之若出一人况自畫其所見者乎(東坡集/)¶
龍眠居士博學嗜古志尚清逺筆端餘力溢而為畫王¶
荆公雅重之數贈以詩又從蘇黄諸公游蓋文與可一¶
<pb:KR3h0061_WYG_083-22b>¶
等人也龍暇山荘圖匹休輞川張右丞逹明鴈峰談録¶
云正本為中貴梁師成取去今所臨摹蓋初本也居士¶
出處具蔡啟作誌文一子諱碩字天老湖南提舉常平¶
是生四子余識其二長諱琥字西羙通敏善議論終於¶
郡倅季曰瑜字季周嘗為理掾能傳乃祖筆法余屢得¶
之今亡矣西美之孫咎如出此軸請余題其後慶元三¶
年十月壬午平園老叟周某(平園集/)¶
徃年備官京都從吳興公入道山延閣書題装潢畫卷¶
<pb:KR3h0061_WYG_083-23a>¶
見王摩詰輞川荘圖草後又見圖本郝參知家有四川¶
宣撫司都大茶馬司官印位置纎悉俱備公首玩賞顧¶
余言曰蘭亭叙草為古今法書所宗正若此耳此龍眠¶
山荘圖草全用其法而行筆細潤迺有超越之意古人¶
翻案法正當於此求之重紀至元之三年秋九月十又¶
九日柳貫訪百丈和上於靈源山中因題(柳待制集/)¶
龍舒李伯時作山荘圖為世所寳傳南渡後名筆多臨¶
摹之濂所見數本獨此卷思致精婉殆将逼真可玩也¶
<pb:KR3h0061_WYG_083-23b>¶
蓋伯時自為御史檢法遂以病痺致其事實元符三年¶
庚辰伯時既歸老肆意龍眠山巖壑間素善畫嘗為此¶
圖以冩其倘徉之趣然其所自序云元豐紀號嵗在丁¶
巳月在涂即買山於龍眠以基以堂庚辰上距丁巳凡¶
歴二十四年矣計此買山之日伯時始尉長垣去第進¶
士時甚為不逺則其高情逺韻雅志石泉有非一朝一¶
夕之故也丁巳乃熙寜之十年其冬十二月壬午詔自¶
明年正月朔改元為元豐則戊午年也其序書於詔下¶
<pb:KR3h0061_WYG_083-24a>¶
之後既難稱熙寜又不可前期曰元年所以但書元豐¶
紀號而已圖後有澹巖居士張澂所題識澂字新仲其¶
視伯時為舅氏建炎三年己酉時為御史中丞二月己¶
巳上疏劾黄潛善汪伯彦大罪二十條未幾除守尚書¶
右丞夏四月癸丑罷知江州以資政殿學士兼江東湖¶
北制置使七月甲申以朋附苖傅劉正彦責授秘書少¶
監分司西京居衡州澂謂自右轄得請潯陽薦竄回鴈¶
者蓋指此也伯時襟度超軼風流不減古人澂亦竒士¶
<pb:KR3h0061_WYG_083-24b>¶
博學工文辭有不待言而後知故濂惟掇拾緒餘以附¶
氏名於左方云三李即伯時公寅元中大小山即梁何¶
㸃及其弟𦙍嘗與東山何求同隠於㑹稽世稱何氏三¶
高時以比龍眠三李故澂舉之以為言耳因幷著之(宋學/士集)¶
龍眠山荘圖絹本者余見其二一為沈𤣥初明府一為¶
吴康虞太學所藏皆非真本蓋龍眠自運用澄心堂紙¶
惟臨本乃用絹余家蓮社圖係的筆又有盧鴻草堂圖¶
雖命之鴻實龍眠以意造也又觀此卷益信矣龍眠又¶
<pb:KR3h0061_WYG_083-25a>¶
有定林蕭散圖與此卷同一筆法蒼古變幻的傳山水¶
之神覺趙吳興猶有取妍之態小遜伯時也(容臺集/)¶
　　　宋李公麟憩寂圖¶
元祐元年正月十二日蘇子瞻李伯時為柳仲逺作松¶
石圖仲逺取杜子美詩松根胡僧憩寂寞龎眉皓首無¶
住著偏袒右肩露䨇脚葉裏松子僧前落之句復求伯¶
時畫此數句為憩寂圗子由題云東坡自作蒼蒼石留¶
取長松待伯時只有兩人嫌未足兼收前世社陵詩因¶
<pb:KR3h0061_WYG_083-25b>¶
次其韻云東坡雖是湖州派竹石風流各一時前世畫¶
師今姓李不妨題作輞川詩文與可嘗云老夫墨竹一¶
派近在徐州吾竹雖不及石似過之此一卷公案不可¶
不令魯直下一句(東坡集/)¶
或言子瞻不當目伯時為前身畫師流俗人不領便是¶
語病伯時一丘一壑不減古人誰當此癡計子瞻此語¶
是真相知(山谷集/)¶
　　　宋李公麟卜居圖¶
<pb:KR3h0061_WYG_083-26a>¶
定國求余為冩杜子美寄贊上人詩且令李伯時圖其¶
事蓋有歸田意也余本田家少有志丘壑雖為縉紳奉¶
飬猶農夫然欲歸者蓋十年勤請不已僅乃得郡士大¶
夫逢時遇合至卿相如反掌惟歸田古今難事也定國¶
識之吾若歸田不亂鳥獸當如陶淵明定國若歸豪氣¶
不除當如謝靈運也(東坡集/)¶
　　　宋李公麟縣霤山圖¶
伯時於畫天得也嘗以筆墨為游戯不立守度放情蕩¶
<pb:KR3h0061_WYG_083-26b>¶
意遇物則畫初不計其妍媸得失至其成功則無遺恨¶
毫髮此殆進技於道而天機自張者邪嘗作縣霤山圖¶
遂畫其山林勝勢使人見靣如在山中不假他求也嘗¶
謂此山近延陵之茅山是洞庭西門潛通五岳陳安世¶
茅季偉嘗所游處昔許映叔𤣥構舍於此而徃來茅嶺¶
之洞室者将求終焉其後聞伯時至龍舒不起考其地¶
蓋灊通潛山而衡岳之舊也今觀此圖疑伯時出入其¶
間與郭氏爭勝可想而求也(李廌畫品/)¶
<pb:KR3h0061_WYG_083-27a>¶
　　　宋李公麟西園雅集圖¶
昔李伯時西園雅集圖有兩本一作於元豐間王晉卿¶
都尉之第一作於元祐初安定郡王趙徳麟之邸余從¶
長安買得團扇上者米襄陽細楷極精但不知何本又¶
别見仇英所摹文休承跋後者(容臺集/)¶
　　　宋李公麟醉道士圖¶
此圖文休承司諭鑒定以為李檢法公麟所作叙其家¶
世收藏甚詳且謂張僧繇曾作醉僧圖傳於世懐素有¶
<pb:KR3h0061_WYG_083-27b>¶
詩云人人送酒不曽沽終日松間繫一壺草聖欲成狂¶
便發真堪畫入醉僧圖道士每以此嘲僧羣僧於是聚¶
鏹數十萬求閻立本作醉道士圖並傳於代於是范長¶
壽亦為之而公麟繼焉考郭若虚圖畫見聞志及坡公¶
所臨懐素絶句信然然求其所謂為公麟不可得也後¶
閲坡公外集嘗題一圖云僕素不喜酒觀正父醉道士¶
圖甚畏執杯持耳翁也章子厚題其後云僕觀醉道士¶
圖展卷末諸君題名至子瞻所題發噱絶倒坡公再題¶
<pb:KR3h0061_WYG_083-28a>¶
云熙寜元年十二月二十九日再過長安㑹正父於毋¶
清臣家再觀醉道士圖見子厚所題知其為予噱也持¶
耳翁余故畏之若子厚乃求其持而不可得者他日再¶
見復當一噱子厚復題云酒中固多味恨知之者寡耳¶
若持耳翁已大苛矣子瞻性好山水尚不肯渡仙游潭¶
况於此而知味乎冝其畏也按仙游潭事别見一小説¶
所謂拚命能殺人者二公一好酒一不能飲而又俱工¶
謔故耳然譬之兩訟師子厚尤嚚也此圖所載道士醉¶
<pb:KR3h0061_WYG_083-28b>¶
者二十矣從而醉者十有七為醉之事稱之曲盡潦倒¶
落魄情状而獨少執杯持耳翁亦大闕典余故補二公¶
相謔語記之以為壺史一叚佳話也(弇州續槀/)¶
　　　宋李公麟醉僧圖¶
余嘗見李龍眠山荘圖用墨妍秀設色精工真入摩詰¶
之室若其畫人物佛像如以燈取影逆來順徃若游絲¶
廻還無跡雖吳道子顧虎頭不能過於此卷可見此卷¶
因老泉先有醉僧詩伯時乃為補圖正所謂合之䨇美¶
<pb:KR3h0061_WYG_083-29a>¶
也董其昌觀於恵山舟次(容臺集/)¶
　　　宋李公麟畫十國圖¶
十國者日本即倭國于闐在蔥嶺北三童國人眼皆有¶
三晴童瞳通用此誤題為三腫日南古越裳氏唐為驩¶
州天竺即漢身毒國拂菻一名大秦一名犁鞬女國有¶
二一在扶桑東一在蔥嶺南堅昆在康居西北波斯在¶
逹曷水之西又一國名其名皆去漢唐舊都萬餘里然¶
日本日南波斯至今猶與中國相聞則所圗亦非虚幻¶
<pb:KR3h0061_WYG_083-29b>¶
恍惚意貌為之者其王或蓬首席地或戎服踞坐或翦¶
髪露骭或了髻跣行或與羣下接膝而飲或瞑目酣醉¶
曲盡鄙野乞索之態惟天竺者乘象徃徃國俗皆然不¶
必文殊普賢也荒逺小夷非有衣冠禮樂之敎而其國¶
人所以奉其主者甚恭或執蓋或奏伎或獻珤或雅舞¶
或膜拜或進酒或扶上鞍其笙簫鼓笛罇罍牲果之類¶
亦與今同又一國不知名者為鷙獸将犯穹廬或張弓¶
抽矢或徒手欲摶之状華人尊君親上無以加也畫外¶
<pb:KR3h0061_WYG_083-30a>¶
國人物非一家精妙鮮有及此舊題云李伯時學吳道¶
子畫按梁元帝自畫職貢圖至唐猶存似非道子作古¶
竊意此畫源流甚逺留觀數日以歸竹溪(後村集/)¶
　　　宋李公麟鬼章効馬圖¶
行人司正黄宗載持其友蒋伯輝所藏宋李公麟畫鬼¶
章効馬圖求余識一言圖之右有蘇文忠公叙贊今世¶
士大夫相繼為詩稱道之余不能復有加矣然圖之妙¶
亦不必後之人數數稱道獨反覆文忠公叙言不能無¶
<pb:KR3h0061_WYG_083-30b>¶
嘅焉者元祐初文潞公吕正愍范忠宣諸賢共執政柄¶
時朝廷清明推仁布澤嘉恵天下汲汲惟恐不及不事¶
遊畋不寳逺物而蠻夷四方之貢却絶復至充溢於庭¶
視如無有天下之人歡喜慶告有太平之望未㡬潞公¶
諸賢盡斥而章蔡之徒復用蔽塞耳目䜛逐忠良隔絶¶
上下濁亂正經天下之人困其荼毒馴至徽欽之世禍¶
遂不救向使潞公諸君子終其身在朝廷之上不去豈¶
至乎此也小人之能敗人國家也如是果孰執其咎哉¶
<pb:KR3h0061_WYG_083-31a>¶
凡為天下國家得人則治否則亂元祐之世雖蕞爾邉¶
陲備禦之寄所用如游師雄之徒尚有可稱曾不數年¶
雖輔相天子理天下亦不暇問可否而一畀之匪人則¶
國之安危理亂又豈待他日而後見哉於乎國家可以¶
鑒矣自古以來其人光榮貴冨其身既死遂湮沒無迹¶
一也茍其行不臧後世聞其名猶賤惡之若文忠公輩¶
其身雖死後之人聞其名起敬起愛或得其一紙一墨¶
於數百年之後珍襲貴重以為家寳如此圖之類者蓋¶
<pb:KR3h0061_WYG_083-31b>¶
好善惡惡之心古今無異也於乎人之為賢不肖者又¶
可以鑒矣伯輝之竒七世孫能保藏此圖雖重其有先¶
人之名在亦好善之心有諸中乎(東里續集/)¶
　　　宋李公麟飛騎習射圖¶
濂屢見李伯時飛騎習射圖其描冩位置如一所畫錦¶
袍乘馬者四人前一人㨗而馳反首左顧右手拽繡毬¶
於馬後箭中毬上次一人彎弧斫鬉作放箭勢手猶高¶
舉未下樓大防詩所謂前騎長纓拖繡毬後騎射中如¶
<pb:KR3h0061_WYG_083-32a>¶
星流者是也次一人左執弓右持三矢其馬如飛似欲¶
追射毬者最後植青楊枝於平沙繫以綘綃一人躍馬¶
向前斜睨而射之章良能詩所謂紅綃低繫柳枝碧滿¶
滿彎弓斫鬉射者是也蓋伯時應奉廷試時所見衛士¶
班中飛騎習射拖毬楊柳之戯故追圖若此其精神流¶
動全用篆籀筆冩成固不俟讚美惜乎此卷但存第二¶
騎餘皆失之終不得其全璧濂因據所見備書之使讀¶
者瞭然如見畫亦補亡之一義云(宋學士集/)¶
<pb:KR3h0061_WYG_083-32b>¶
　　　宋李公麟畫騎牛圖¶
陳仲舉賢良熙寜中言新法不便謫南康酒税豢兩黄¶
犢時與劉凝之跨之遊廬山李伯時繪為圖今藏其家¶
(吳儆文/肅公集)¶
　　　宋李公麟五馬圖卷¶
余嘗評伯時人物似南朝諸謝中有邉幅者然朝中士¶
大夫多歎息伯時久當在臺閣僅為喜畫所累余告之¶
曰伯時丘壑中人蹔熱之聲名儻來之軒冕此公殊不¶
<pb:KR3h0061_WYG_083-33a>¶
汲汲也此馬駔駿似吾友張文潛筆力瞿曇所謂識鞭¶
影者也黄魯直書(續書畫題跋記/)¶
余元祐庚午嵗以方聞科應詔來京師見魯直九丈於¶
酺池寺魯直方為張仲謨箋題李伯時畫天馬圖魯直¶
謂余曰異哉伯時貌天廏滿川花放筆而馬殂矣然神¶
駿精魄皆為伯時筆端取之而去實古今之異事當作¶
數語記之後十四年當崇寜癸未余以黨人貶零陵魯¶
直亦除籍徙冝州過余瀟湘江上因與徐靖國朱彦明¶
<pb:KR3h0061_WYG_083-33b>¶
道伯時畫殺滿川花事云此公卷所親見余曰九丈當¶
踐前言記之魯直笑云只少此一件罪過後二年魯直¶
死貶所又廿七年余將漕二浙當紹興辛亥至嘉禾與¶
梁仲謨吳徳素張元覽汎舟訪劉延仲於真如寺延仲¶
遽出是圖開卷錯愕宛然疇昔拊事念往逾四十年憂¶
患餘生巍然獨在彷徨弔影殆若異身也因詳叙本末¶
不特使來者知伯時一叚異事亦魯直遺意且以玉軸¶
遺延仲俾重加裝餙云空青曾紆公卷書(同上/)¶
<pb:KR3h0061_WYG_083-34a>¶
　　　宋李公麟馬圖¶
曹霸於馬誠進乎技也然不能無見馬之累故馬見於¶
前者而僅具百體此不能盡於道者乎夫寒風相口史¶
朝相頰子女厲相目衛忌相鬛許鄙相睨投代褐相胸¶
脅管青相膹肳陳悲相股脚秦牙相前贊臣相後皆天¶
下相之工也能各見一體而不能相通足以稱世而伯¶
樂能兼之也於馬無相曰若滅若没若亡其一此得馬¶
於倐忽變滅間而不留也相者誠知止矣而神視者獨¶
<pb:KR3h0061_WYG_083-34b>¶
未嘗得全馬邪此豈非真得馬者邪伯時於馬蓋得相¶
於十百者本能得其無相者也余將問曰夫子於馬其¶
果能得其亡馬者哉若誠亡矣不留相矣茍未能入於¶
兩亡自有正於心者求之至於無所求而自得者吾知¶
真馬出矣(廣川畫跋/)¶
　　　宋李公麟飛騎圖¶
觀龍眠飛騎圖及讀延之廷秀大防三君子佳句因思¶
法雲秀公語尤物移人甚可畏也慶元三年孟冬八日¶
<pb:KR3h0061_WYG_083-35a>¶
朱熹仲晦父(朱子文集/)¶
　　　宋李公麟臨韓幹馬¶
此畫元中題老杜讚於前伯時自跋其後元中小楷有¶
名伯時行書間見諸帖叅校與此軸字無小異字真則¶
畫真矣或言伯時畫以紙不以絹以墨不以丹青而此¶
用絹又著色何也余曰臨韓幹馬欲其肖幹若用素紙¶
不著色是伯時馬也豈曰臨幹馬哉(後村集/)¶
　　　宋李公麟馬性圖¶
<pb:KR3h0061_WYG_083-35b>¶
元豐七年李公麟冩馬性圖云贈龍山友人李元中當¶
是時公麟猶未舉進士而其家桐城抵彭蠡為近故嘗¶
過焉見野馬千百其羣而為此圖貎其自得之性也自¶
元祐中擢第尉南康累遷至御史檢法十年之間畫事¶
不暇時講而其心終不忘去逮元符末遂以病痺謝事¶
歸隠龍眠山莊益潛心弗懈筆意之精超入妙品識者¶
至比之顧長康張僧繇則公麟之名能傳於世也固冝¶
然黄庭堅言其風流不減古人以畫為累世因以藝名¶
<pb:KR3h0061_WYG_083-36a>¶
之此又不得不為公麟惜也嗚呼學士大夫擇術之不¶
可不慎也如此夫龍山即龍眠山在桐城西北元中公¶
麟弟也傳記謂公麟及二弟公寅元中咸以文學著時¶
人目之為龍山三李今公麟稱元中友人殊不能曉豈¶
元中者或其同姓之疏屬邪傳記之訛亦未可知也(宋學/士集)¶
　　　宋李公麟畫馬卷¶
李公麟畫如雲行水流固當為宋代第一其所畫馬君¶
子謂踰於韓幹者亦至論也丁晞韓趙景升雖極力學¶
<pb:KR3h0061_WYG_083-36b>¶
之僅得其形似而其天機流動者則無有也觀此卷足¶
以見之矣(宋學士集/)¶
　　　宋李公麟追彘圖¶
蘇長公謂有唐之盛文至於韓愈詩至於杜甫書至於¶
顔真卿畫至於吳道元天下之能事畢矣識者以為知¶
言宋三百年文章大手筆如歐陽公諸君子不待言矣¶
至於書畫名品如李伯時輩蓋亦極天下之能者今觀¶
蔡君彦文所藏追彘圖人馬態度極唐人以來番騎之¶
<pb:KR3h0061_WYG_083-37a>¶
妙冝其為世所寳玩也至正二十一年五月甲子跋(陳/基)¶
(夷白/齋集)¶
　　　宋王詵畫水石雲林¶
王晉卿畫水石雲林縹緲風埃之外他日當不媿小李¶
將軍其作樂府長短句踸踔而清麗幽逺在江南諸賢¶
季孟之間近見書戒壇院佛閣碑文句與筆畫皆頓進¶
所謂後生可畏者乎(山谷集/)¶
　　　宋王詵江山秋晚圖¶
<pb:KR3h0061_WYG_083-37b>¶
宋大夫聞襄王之夢孫興公見天台山圖皆想像為之¶
賦文章之妙如此若丹青非親見景物則難為王晉卿¶
圖自名勝然方其以金狨遊冶都城嫩寒中安知江山¶
秋晩時事不有南州之行寜能畫冩浩然詞意邪(攻媿集/)¶
　　　宋王詵湘鄉小景¶
國家盛時禁臠多得名賢而晉卿風流尤勝頃見雅集¶
圖坡谷張秦一時鉅公偉人悉在焉淮海詞所謂憶昔¶
西池㑹鴛鷺同飛蓋者又有詩云夢入平陽舊池館隔¶
<pb:KR3h0061_WYG_083-38a>¶
花槐口吐清寒皆為此也嘗畫孫浩然金陵離亭燕詞¶
多少六朝興廢事盡入漁樵閑話曲盡其妙今有見湘¶
鄉小景著身冨貴不以平陽池館為戀而樂荒閑之野¶
雖嘗因謫居而見之四時草木羣飛皆有生意胸次可¶
想而知(攻媿集/)¶
　　　宋王詵煙江疊嶂圖¶
余既已和蘓長公韻題此卷後續覽宣和畫譜目有秘¶
藏晋卿煙江疊嶂圖及考聖朝名畫譜則又稱煙江疊¶
<pb:KR3h0061_WYG_083-38b>¶
嶂圖行於世然則晋卿作此畫有二本其行世者為王¶
定國畫而長公作歌者也當宣政間詔天下斷公文及¶
墨跡進御之本豈應復留公歌於後而畫首乃有秘閣¶
圖印蓋定國之本僅餘公墨跡而畫已失矣御藏晋卿¶
别本又有江山平逺及千里江山圖安知不流落人間¶
好事者取以配公書為一卷作藝林竒玩邪若以為延¶
津之合則吾未敢蓋歌辭與畫境小牴牾耳至於分布¶
搆結紆徐掩映之状妙極工緻斷非南宋勝國人所能¶
<pb:KR3h0061_WYG_083-39a>¶
辦而蘓長公筆法精純古雅為平生冠又不當參置蜉¶
蝣之足也書此以俟夫真賞鑒者(弇州山人槀/)¶
　　　宋趙令穰畫小山叢竹¶
大年學東坡先生作小山叢竹殊有思致但竹石皆覺¶
筆意柔嫩蓋年少喜竒故耳使大年耆老自當十倍於¶
此若更屛聲色裘馬使胸中有數百卷書便當不愧文¶
與可矣(山谷集/)¶
　　　宋趙令穰秋村暮靄圖¶
<pb:KR3h0061_WYG_083-39b>¶
右趙令穰所畫秋村暮靄圖曾屬徽廟題識其為真蹟¶
奚疑令穰字大年宋宗室游心經史戯弄翰墨丹青多¶
得不傳之秘筆法清麗景象曠絶絶去供奉品格常聞¶
前人盛稱其慣為平湖曠蕩之景詎不信夫偶觀此圖¶
不勝仰羡(書畫題跋記/)¶
　　　宋趙令穰畫¶
大年貴公子也而喜作江湖山林人物窠窟畫平林逺¶
水鳬鴈晚景使人一見如行江南斷岸木落石出沙鳥¶
<pb:KR3h0061_WYG_083-40a>¶
容與波上若欲驚起此豈規規積水墨所能至邪世言¶
大年得王摩詰李思訓江都王之典刑故無畫工氣信¶
哉(王庭珪盧溪文集/)¶
　　　宋趙令穰鶴鹿圖¶
趙令穰與其弟令松以宋宗室子精於文史而旁通藝¶
事所以皆無塵俗之韻今觀令穰所畫鶴鹿圖叢竹幽¶
汀長林豐草其思致宛如生成余隠居仙華山中時與¶
麋鹿為友每坐白雲磴上教鶴起舞故得其情性為真¶
<pb:KR3h0061_WYG_083-40b>¶
開卷視之使人恍然自失(潛溪集/)¶
　　　宋趙令穰小景畫¶
右趙大年冩小景故蘓人章仲華所寳藏者大年名令¶
穰宋太祖五世孫官至崇信軍觀察使多蓄隋唐以來¶
法書名畫大年悟解頴敏書畫一入覽輙得古人用意¶
妙處近代畫家所紀稱大年山水多設色又稱其喜冩¶
江南小景寒汀煙渚之趣甚為當時所重宣和御府秘¶
藏亦多今此圖園廬坡樹淡雲水鳥僅尺餘而澄明瀟¶
<pb:KR3h0061_WYG_083-41a>¶
灑幽澹簡逺之趣臻極其妙信如畫家所推可為希世¶
至寳也圖後有袁文清公楊鐡崖諸君子題詠金舂而¶
玉應又有元璞諸老釋之作亦皆不在靈徹皎然下所¶
可寳又不獨於畫也金珠玉璧世之人爭寳之仲華獨¶
此為重非清尚絶俗之士哉仲華乆謝世今其孫孟昇¶
念其祖之重乎是也重之亦如其祖之心孟昇殆孝者¶
歟重祖父所愛物者重祖父之推也吾身祖父之遺也¶
吾重其所遺不敢斯須行之盩乎又孝之至也吾未嘗¶
<pb:KR3h0061_WYG_083-41b>¶
識孟昇左贊善陳公視此圖且語其故求題輙為書此¶
(東里/續集)¶
　　　宋趙令穰江干雪霽圖¶
右趙大年摹王右丞江干雪霽圗一卷上有宋緝熙殿¶
寳賈秋壑米南宫趙仲穆私記顧仲瑛俞石澗題蓋思¶
陵御府之物經諸家收藏賞鑒灼然希世之珍也大年¶
本王孫而水墨丹青清森古澹無寳玦珊瑚紈綺豪貴¶
之習可謂蟬脱汚泥皭然髙映者矣冝其遺賞千秋若¶
<pb:KR3h0061_WYG_083-42a>¶
璆琳乎太原王穉登(珊瑚網/)¶
昔人評趙大年畫謂得胸中千卷書更竒古又大年以¶
宗室不得逺遊每朝陵回得胸中丘壑不行萬里船不¶
讀萬卷書欲作畫祖其可得乎此在吾曹勉之無望庸¶
史矣董其昌(容臺集/)¶
　　　宋趙令穰江鄉清夏卷¶
趙令穰江鄉清夏卷筆意全倣右丞余從京邸得之日¶
閱數過覺有所㑹趙與王晋卿皆脱去院體以李咸熙¶
<pb:KR3h0061_WYG_083-42b>¶
王摩詰為主然晋卿尚有畦逕不若大年之超軼絶塵¶
也(容臺集/)¶
　　　宋趙令穰江鄉雪意圖¶
趙大年江鄉雪意圖卷項晦甫物也嘗託盛徳潛為媒¶
致之而不可得耿耿於中者二十五六年矣今崇禎庚¶
午之二月晦甫臥疾忽令所善鮑老歸余既成購而晦¶
甫即治後事若相付者余慶物之来而悵友之速化也¶
越月陳眉公先生顧余清樾堂出觀終日贊歎大年與¶
<pb:KR3h0061_WYG_083-43a>¶
蘓米狎交東坡每見其畫則以朝陵回嘲之蓋宋宗法¶
嚴不令宗子出城故耳此卷初作四五大樹根株錯互¶
梢幹蕭森中叚半𢃄雲氣出沒掩斂極有竒状其餘層¶
沙起伏煙樾淒迷水鳥戢翼藏身散布蘆洲草棘間備¶
空寒荒逺之思一片江鄉物色也(六研齋筆記/)¶
　　　宋章友直畫蟲¶
近時文與可工行草篆隸飛白溢而為畫章伯益蓋同¶
時人也後題無礙居士即米元章元章亦兼嗜書畫尤¶
<pb:KR3h0061_WYG_083-43b>¶
有好古之癖使此軸出晋唐間當在巧偷豪奪之數邪¶
淳熙元年三月二十四日(平園集/)¶
　　　宋文勛扇畫¶
舊聞吳道子畫西方變相觀者如堵道子作佛圓光風¶
落電轉一揮而成嘗疑其不然今觀安國作方界畧不¶
抒思乃知傳者之不謬(東坡集/)¶
　　　宋李遵易畫魚圖¶
魚之醜以千百類且一物而極巨細之形者惟魚天池¶
<pb:KR3h0061_WYG_083-44a>¶
之鯤其大不知其㡬千里豪素之窘不能追也長塘之¶
水一斛而魚半斛其小如針鋒豪素可追不能工也則¶
夫可追而工者不過於九澤之所同有九罭之所常萃¶
鱨鯉鱒魴頒首莘尾之間蓋見者能識之然世猶以為¶
畫師喜為鬼神而憚為狗馬鬼神怪幻易以罔人而狗¶
馬與鱨鱒所常覩者夫人而能指其失故工此尤難是¶
不然夫鯤以海運而針鋒若滅没世固無覩鯤首尾之¶
目針鋒鱗之眼則欲窮巨細之倪至此而能者俱廢且¶
<pb:KR3h0061_WYG_083-44b>¶
凡魚亦不一狀則畫之難工又非若狗馬比然嘗試遺¶
物以觀物物常不能廋其狀盡得一魚之意則鋪几尺¶
紙曰此天池也此長塘也廣狹不移而皆在一以為鯤¶
則稽天之涯覩不見其不足一以為針綘則蹄涔之態¶
具不見其有餘大小惟意而不在形巧拙繄神而不以¶
手無不能者而遵易亦時隠几翛然去智以觀天機之¶
動蚿以多足運風以無形逺進乎技矣庚辰三月六日¶
晁補之題(雞肋集/)¶
<pb:KR3h0061_WYG_083-45a>¶
　　　宋孟仲寜白蓮社圖¶
周禮百工之事皆聖人作用智不分乃凝於神張顛觀¶
公孫大孃舞劒而草書長進此豈筆墨蹊徑間得之邪¶
齊魯俗樸工技世守知變通者寡畫史孟仲寜獨善學¶
知余得意繢事中惠聼余言使集吳道𤣥闗仝韓幹魏¶
賢李成郭忠恕許道寜數子精筆為白蓮社圖甚似(雞肋/集)¶
舒城李伯時作蓮社圖士大夫傳以為佳玩謂可與輞¶
川並馳潁川晁無咎復得遺意頗加損益集古名筆以¶
<pb:KR3h0061_WYG_083-45b>¶
緡工孟仲寜為之曰可曰否如左如右獵竒擷妙變化¶
隨出雖摩詰復生恐不能過也夫意之所詣為難了人¶
之意亦非易伶人吹管假工捻竅直肆横出抗厲厭抑¶
終不如律使其心運指應皆與神㑹則無不諧矣古之¶
任事者嘗患不得其人為用用或非其人故余於此畫¶
特有取焉耳(李昭玘樂静集/)¶
　　　宋米芾雲山卷¶
元章早年渉學既多晚乃則法鍾王此元祐初作也風¶
<pb:KR3h0061_WYG_083-46a>¶
神蕭散所謂天成者非世間墨工槧人之可髣髴伯玉¶
出以相示因書其後紹興壬午仲冬晦日平丘曾覿純¶
父李琪家藏子孫永為寳用銅印(續書畫題跋記/)¶
米老此圖初藏於茗川李振叔後入嚴尚書府今宫保¶
閔公得之蓋嚴與李同郡而宫保為尚書外孫流傳有¶
自而收蓄得所此老亦無所恨矣𢎞治癸亥九月既望¶
長洲吳寛書(同上/)¶
　　　宋米芾下蜀江山圖¶
<pb:KR3h0061_WYG_083-46b>¶
米老下蜀江山嘗見數本大畧相似當是此老胸中丘¶
壑最殊勝處時一吐出以寄真賞耳蘓文粹中鑒賞既¶
精筆語尤勝頃嵗嘗獲從游今觀遺墨為之永歎慶元¶
己未三月八日新安朱熹仲晦父(朱子文集/)¶
　　　宋米芾著色桃花障子¶
元章畫故未見一日過閶門姜氏壁間縣桃花圖一軸¶
漫即視之見其絹極縝細郤看其筆正作樹一本上發¶
花葉茂密丹粉傅染瑩然妍爛氣勢盎鬱甚異之徐見¶
<pb:KR3h0061_WYG_083-47a>¶
下左角一印察之方僅二寸作繆篆其文曰楚國米黻¶
始知為公之筆更締玩之益悟其妙以語主人亦始知¶
珍祕後㡬日過之不在壁矣今其人已亡便從其家索¶
之料亦不可見矣暇日意其筆法以世不多見其畫漫¶
志云爾(懐星堂集/)¶
　　　宋米芾雲山¶
此畫法謂之潑墨王洽作祖意老米時猶及見之不則¶
米老雖狂無此大膽獨創也旁有薛氏家藏印殆是老¶
<pb:KR3h0061_WYG_083-47b>¶
米為紹彭墨戯者邪𤣥宰題(珊瑚網/)¶
　　　宋米芾畫文徳皇后遺履圖¶
余讀書秀州項穉玉閣中姚叔祥出視唐文徳皇后遺¶
履為米元章冩圗左方有小跋稱臣米芾度是元章為¶
博士召入内庭鑒定書畫奉命所作其跋云右唐文徳¶
皇后遺履以丹羽織成前後金葉裁雲為飾長尺底向¶
上三寸許中有兩繫首綴二珠蓋古之岐頭履也臣米¶
芾圗幷書按唐太宗皇后長孫氏武徳九年八月二十¶
<pb:KR3h0061_WYG_083-48a>¶
一日立為皇后貞觀十年五月二十六日崩於立政殿¶
年三十六諡曰文徳皇后葬昭陵因九嵕山以成后志¶
咸亨五年八月追諡文徳聖皇后天寳八載六月加尊¶
號文順聖皇后此履不知何縁傳流宋朝又入祕府或¶
元章别摹他本皆未可知(眉公集/)¶
　　　宋米友仁瀟湘長卷¶
米元暉作逺山長雲出没萬變古未有輩安得匹紙以¶
盡其筆墨之妙乎至林麓近而雄深岡巒逺而挺拔木¶
<pb:KR3h0061_WYG_083-48b>¶
露幹而想高茂水見涯而知𣺌彌皆發於筆墨之外此¶
常人所難元暉之所易也逹功它日以此示之儻以為¶
知言則當得山川之勝卧以遊之紹興五年七月二十¶
日㑹稽闗注書(鐡網珊瑚/)¶
頃在京師時方允廸嘗示僕以和人求米元暉畫楚山¶
清曉圖詩恨未見其畫也今觀元暉此畫自云夜雨初¶
霽曉煙既泮其狀類此豈其所謂瀟相千變萬化久落¶
人間亦楚山圖中之一也㑹稽韓滸懋遵書(同上/)¶
<pb:KR3h0061_WYG_083-49a>¶
丘壑之士久寂寞則起朝市之念朝市之士久喧囂則¶
懐丘壑之放古今之理也余贊治丹丘雖環郛皆山可¶
以拄頰而霞城雲嶼亦得駕言窮覽然塵纓之所羈束¶
終不能瑩心而醒目米西清所作瀟湘圖曲盡林阜煙¶
波之勝遐想鷗鳥之樂良不可及紹興十七年三月廿¶
二日鄱陽洪适書(同上/)¶
蔡天啟作米襄陽墓志言元符初進其子所畫萬里長¶
江圖時元暉年尚少其小筆已知名當世矣方此老亡¶
<pb:KR3h0061_WYG_083-49b>¶
恙時諸公貴人求索者日填門不勝厭苦往往多令門¶
下士傚作親識元暉二字於後嘗自言遇合作處渾然¶
天成薦為之不復相似此卷寂寥簡短不過數筆而淺¶
深濃淡姿態横生使人應接不暇蓋是其得意筆自其¶
云亡畫亦難得矧題識皆一時名勝之士終日把翫不¶
能去手也淳熙辛丑二月梁溪尤袤題(同上/)¶
建陽崇安之間有大山横出峰巒特秀余嘗結茅其顛¶
小平處每當晴晝白雲坌入窗牖間輙咫尺不可辨嘗¶
<pb:KR3h0061_WYG_083-50a>¶
題小詩云間雲無四時散漫此山谷幸乏霖雨姿何妨¶
媚幽獨下山累月每竊諷此詩未嘗不悵然自失今觀¶
米公所為左侯戯作横卷隠隠舊題詩處似已在第三¶
四峰間也又得幷覽諸名勝舊題想像其人益深歎息¶
淳熙己亥中夏廿九日新安朱熹仲晦父書於江東道¶
院(同上/)¶
　　　宋米友仁大姚江圖¶
大姚去姑蘓城東南二十里臨諸江湖江則吳淞江姚¶
<pb:KR3h0061_WYG_083-50b>¶
城江白蜆江小龍江湖則有陳湖葉宅湖車坊漾獨墅¶
淹是也大姚地可百畆浮諸水之間有小山高不滿數¶
丈上有古刹依山之顚曰文殊院正殿有文殊坐師像¶
甚竒古周圍有深渠數匝乃誦經行道之跡也唐宋名¶
公留題甚多皆刻諸石以置於壁間米南宫弟兄嘗居¶
於其地舊址猶可考余别業數椽在笠澤姚澄江之北¶
與大姚隔小龍江相望咫尺時復往焉至正甲申余在¶
燕京忽得此卷因拾以歸吳丙申之變余避地入閩丁¶
<pb:KR3h0061_WYG_083-51a>¶
酉歸家業一空而此卷僅存戊申吳復兵燹余亦流離¶
濠梁己酉復歸田里故居焚蕩荒榛破礫不堪舉目又¶
復得此卷於野人家事物之遇豈偶然哉辛亥秋七月¶
暇日展卷太息因識於後以記嵗月云耳雲浦道人(鐡網/珊瑚)¶
米氏父子本襄陽人而寓居京口嘗觀海岳翁表吾鄉¶
朱樂圃先生墓云余昔居郡與先生遊則海岳又嘗寓¶
蘇而其女因以嫁大姚村人此倣大姚江圖所由作也¶
修宋史者直云吳人而後之論撰者遂以為吳縣人失¶
<pb:KR3h0061_WYG_083-51b>¶
之矣(寓意編/)¶
　　　宋米友仁雲山圖¶
往年過京口登北固眺金焦俯臨大江時春雨初霽江¶
上諸山雲氣漲漫岡嶺出沒林樹隠見恨無老杜盪胸¶
之句為之發揮乃今倐見此圖知海岳菴中人筆力之¶
妙能盡得予當日所覩掩卷追念不覺惘然(吳師道禮部集/)¶
書法畫法至元章元暉父子而變蓋其書以放易莊畫¶
以簡代密然於放而得研簡而不失工則二子之所長¶
<pb:KR3h0061_WYG_083-52a>¶
也(同上/)¶
　　　宋米友仁煙巒曉景¶
昔米芾嘗謁宋帝於宣和殿帝乃從容顧芾問曰聞卿¶
復工畫然乎否乎芾適置友仁所筆楚山清曉圖在懐¶
袖間因即出以獻御覽則稱羡今觀元章墨帖謂吳江¶
宰同寮語陳叔逹善作煙巒雲巖吾子友仁亦能奪其¶
善駉遂知元章沉痼於譽兒癖矣至正十五年己未八¶
月十二東原申屠駉敬書於越州寓邸之戒得齋(續書畫/題跋記)¶
<pb:KR3h0061_WYG_083-52b>¶
　　　宋米友仁瀟湘竒觀¶
右將仕郎米友仁畫瀟湘竒觀一卷且自識之蓋其父¶
元章為禮部員外郎先居太原後徙襄陽過潤州羡山¶
川佳麗於是結菴於城東號曰海岳宣和間嘗進友仁¶
所畫楚山清曉圖上悦因得名當世然其筆意大率圖¶
與竒觀相似却無畫工習故士大夫寳之嗟乎一門清¶
適自宗薦許亦可以見其父子之能矣上清外史薛羲¶
題(書畫題跋記/)¶
<pb:KR3h0061_WYG_083-53a>¶
米氏父子書畫擅當世是卷沉著痛快字如其圖尤合¶
作也臨川葛元喆題(同上/)¶
江南竒觀在北固諸山而北固竒觀在東岡海岳晴雨¶
晦明中執筆模冩非其人胸中先有千巖萬壑者孰能¶
神融意適收景象於豪芒咫尺之間哉米家父子何奪¶
天巧之多也宣城貢師泰題(同上/)¶
細觀米友仁瀟湘竒觀筆墨温粹㸃染渾成信夫鍾山¶
川之秀而復發其秀於山川者也其後跋語若貢公㤗¶
<pb:KR3h0061_WYG_083-53b>¶
甫葛公元喆劉公守中言之盡矣至於上清外史薛公¶
𤣥卿素與吳興趙松雪評論書畫尤為精到且知其父¶
元章宣和間嘗進友仁所畫楚山清曉圖為當時稱賞¶
况竒觀者尤晩年之作也居貞其寳之雪鶴山人鄧宇¶
志(同上/)¶
余家藏倪迂遺集有與陳叔方書云海嶽菴圖旦晩臨¶
畢既全璧以歸而集中復附載陳書云海岳菴圖謹授¶
山甫盧君以逹雲林胸次清曠筆意蕭逺當咄咄逼真¶
<pb:KR3h0061_WYG_083-54a>¶
矣暇日能寄小幀如對可人也因展觀録之其昌(同上/)¶
小米墨戯余所見瀟湘白雲圖沈啟南跋云三十年耳¶
聞求一見而主人靳不出晚嵗始得觀則無及矣其尊¶
重如此此亦瀟湘之流亞也壬寅至日董其昌書(同上/)¶
　　　宋米友仁瀟湘八景卷¶
戰國而下治皆茍且之治也戰國而下學皆茍且之學¶
也治固有任之者矣學至宋亦可觀焉然盡道而未盡¶
制如有王者孰可以為名世哉不獨此也孟子曰工不¶
<pb:KR3h0061_WYG_083-54b>¶
信度則百工自戰國而下亦皆茍且矣嘗觀考工記一¶
車一弓而為之盡制如此而設色繢畫要之不與世教¶
也亦盡制如此然則君子之於天下也可一事而或茍¶
且為之哉傅君夢求得米元暉所畫瀟湘八景㩦過閩¶
余閲之計今四百年無剥落者此紙墨之工不足竒也¶
然神采思致意態有今之名畫不能寘一毫者可見去¶
古益逺而事益茍且不特如孟子所謂不信度而已有¶
世敎之憂者觀此寜不重有所感也夫(舒芬梓溪集/)¶
<pb:KR3h0061_WYG_083-55a>¶
　　　宋米友仁湖山煙雨圖¶
米元暉眼中閣煙雨胸次有丘壑故含毫和墨即澄心¶
堂紙為此圖四明袁文清公居館閣時所嘗收蓄者也¶
後為郡人夏叔冝家所得叔冝兄弟爭相寳秘每袖以¶
相誇秦割十五城以求璧而荆山之人則用之而抵鵲¶
豈非物以罕見為貴世固無定情邪文清久遊京國厭¶
飫冨貴之餘思𣣔一覩家山而不可得見夫畫笥所有¶
而收蓄之冝矣叔冝兄弟居江山勝處一開户牖則千¶
<pb:KR3h0061_WYG_083-55b>¶
厓萬壑不呼而登几格其於是圖亦收蓄而寳秘之如¶
此何乃兼人之所好哉九靈山人題(鐡網珊瑚/)¶
　　　宋米友仁山水圖¶
自古極盛之世天下之間和同無間粹英秀傑之氣充¶
盈洋溢是以賢才之生多駢發遞見父子兄弟俱以所¶
長稱於時者衆矣而宋東都為甚相業功名則吕氏范¶
氏道徳之純則程氏文章則蘇氏曽氏王氏孔氏劉氏¶
其他至不可勝數而米氏父子各以畫名家亦皆擅一¶
<pb:KR3h0061_WYG_083-56a>¶
時之妙豈人力所及哉天欲固人之國家必生才以植¶
其本使之扶而立之輔而翼之或從而藻繪潤飾之不¶
如此不足以見盛大之美也元暉此圖乃避地新昌時¶
作山川林麓吐吞開闢有排斡元氣之勢實可與古作¶
抗衡不特追配先人而已當人物凋謝之餘洞視今昔¶
慨歎久之(遜志齋集/)¶
　　　宋米友仁邏釣圖¶
吳淞秋晚羣漁集小舟捕魚淵中謂之起叢今觀史文¶
<pb:KR3h0061_WYG_083-56b>¶
鑒户曹藏小米此圖覽之景物宛然其間漁具數種余¶
不能識安得陸魯望者為一一賦之(匏翁家藏集/)¶
　　　宋米友仁水墨雲山圖¶
首楞嚴經云不知色身外泊山河虚空大地咸是妙明¶
心中之物由是則知畫工以豪端三昧冩出自己江山¶
耳不然何曲盡其妙也邪觀此圖者當如是觀可也玉¶
芝巖老人題(書畫題跋記/)¶
米元暉自稱有設色袖珍卷為生平第一當時已為翟¶
<pb:KR3h0061_WYG_083-57a>¶
伯壽所豪奪此卷在水墨游戯中深入北苑三昧可稱¶
神品矣董其昌題(同上/)¶
　　　宋米友仁雲山卷¶
米敷文書畫歩驟阿翁而畫為勝鄧公壽稱其天機超¶
逸不事繩墨㸃滴煙雲草草而成而不失天真觀此圖¶
知公壽之妙有鑒裁也昔人謂山水之變始於吳成於¶
二李樹石之状妙於韋鷗窮於張適厥後荆闗頓造其¶
㣲范李愈臻其妙自米氏父子出山水之格又一變矣¶
<pb:KR3h0061_WYG_083-57b>¶
譬之書家殆如楊少師之散僧入聖者耶妄子有曰善¶
畫無根樹能為朦朧雲信斯言也則山之冰澌斧刃樹¶
之刷脈鏤葉者佳處安在敷文壽至八十神明不衷陳¶
仲醇謂得畫中煙雲供養吾為之擊節矣(嬾真草堂集/)¶
　　　宋米友仁瀟湘白雲圖¶
米元暉作瀟湘白雲圖自題云夜雨初霽曉煙欲出其¶
狀若此此卷余從項晦伯購之攜以自隨至洞庭湖舟¶
次斜陽篷底一望空濶長天雲物怪怪竒竒一幅米家¶
<pb:KR3h0061_WYG_083-58a>¶
墨戯也自此每將暮輙捲簾看畫卷覺所將卷為剩物¶
矣湘江上竒雲大似郭河陽雪山其平展沙脚與墨瀋¶
淋漓乃似米家父子耳古人語郭熙畫石如雲不虚也¶
(容臺/集)¶
　　　宋米友仁海岳菴圖¶
前代畫山水至兩米而其法大變蓋意過於形蘇子瞻¶
所謂得其理者是圖山峰隠映林木慘澹長江千里之¶
勢宛然目中胸次非有萬斛風雨不能下筆安得此筆¶
<pb:KR3h0061_WYG_083-58b>¶
盡畫洞庭三峽石城赤壁使未至者若履其地邪吾嘗¶
見真本於新安鄭出正家他皆臨本(聞過齋集/)¶
米元暉又作海岳菴圖謂於瀟湘得畫境其次則京口¶
諸山與湘山差類今海岳圖亦在行笈中元暉未嘗以¶
洞庭北固之江山為勝而以其雲物為勝所謂天閑萬¶
馬皆吾師也但不知雲物何以獨於兩地可以入畫或¶
以江上諸名山所憑空闊四天無遮得窮其朝朝暮暮¶
之變態耳此非静者何繇深解故論書者曰一須人品¶
<pb:KR3h0061_WYG_083-59a>¶
高豈非品高則閑静無他好縈故耶(容臺集/)¶
　　　宋米友仁雲山¶
曹周翰出示大父公所藏米卷余雖不知畫觀其雲山¶
煙樹走筆而成縈紆蓊鬱之致超然脱去蹊徑知為真¶
蹟無疑也展卷至後題輙語周翰此元暉筆耳曽之一¶
跋蓋題元章他書好事者装池時誤綴其後匏菴先生¶
未暇深考因定以為元章余既憑筆蹟臆斷其非又按¶
元章本傳終於徽宗朝其年僅四十有九而此題距紹¶
<pb:KR3h0061_WYG_083-59b>¶
興乙卯蓋三十年又他本供御為元暉所鑒定者皆在¶
紹興中其壽至八十餘與所云老境者適相合夫筆墨¶
之辨世已不能知獨恃嵗月可據而乃失之於匏翁題¶
識可不慎歟又考蔡肇所撰元暉墓銘卒之嵗為崇寧¶
則其必非父蹟又不待辨而瞭然矣(學古緒言/)¶
　　　宋宋子房畫山¶
唐人王摩詰李思訓之流畫山川峰麓自成變態雖蕭¶
然有出塵之姿然頗以雲物間之作浮雲杳藹與孤鴻¶
<pb:KR3h0061_WYG_083-60a>¶
落照滅没於江天之外舉世宗之而唐人之典刑盡矣¶
近嵗唯范寛稍存古法然㣲有俗氣漢傑此山不古不¶
今稍出新意若為之不已當作著色山也(東坡集/)¶
　　　宋李時雍墨竹¶
右墨竹二幅行草三幅皆廹近文湖州乃李致堯筆也¶
雙魚印為時雍二字圓印文為致堯而方印則云李大¶
醉墨致堯隲之長子故自謂李大致堯早以書畫名於¶
時元符初黄魯直在戎州致堯嘗從乞書黄甚予之距¶
<pb:KR3h0061_WYG_083-60b>¶
元祐四年蓋十年耳其後為尚書郎馮澥書奏疏由是¶
被遇為書學博士云(鶴山集/)¶
　　　宋張擇端清明上河圖¶
翰林張擇端字正道東武人也㓜讀書遊學於京師後¶
習繪事本工其界畫尤嗜於舟車市橋郭徑别成家數¶
也按向氏評論圖畫記云西湖争標圖清明上河圖選¶
入神品藏者冝寳之大定丙午清明後一日燕山張著¶
跋(鐡網珊瑚/)¶
<pb:KR3h0061_WYG_083-61a>¶
金燕山張著以此圖為張擇端筆必有所據至後人乃¶
以擇端作於宋宣政間今畫譜具在當時有如斯人斯¶
藝而獨遺其名氏何邪大卿朱公藏此已久余始得展¶
閱恍然如入汴京置身流水游龍間但少香塵撲靣耳¶
朱公云此圖有槀本在張英公家蓋其經管布置各極¶
其態信非率易所能成也(匏翁家藏集/)¶
是圖藏閣老長沙公家公以穆遊門下且頗知書畫每¶
暇日輙出所藏命穆品評此蓋公平生所寳秘者觀其¶
<pb:KR3h0061_WYG_083-61b>¶
位置若城郭市橋屋盧之逺近高下草樹馬牛驢駝之¶
大小出沒以及居者行者舟車之往還先後皆曲盡意¶
態毫髪無遺蓋汴京盛時偉觀可按圖而得而非一朝¶
一夕之所能者其用心亦良苦矣圗有金大定丙午燕¶
山張著跋云翰林張擇端字正道東武人也㓜讀書遊¶
學京師後習繪事工於界畫自成一家又引向氏圖畫¶
記謂擇端復有西湖爭標圖與此並入神品元至正壬¶
辰西昌楊準跋則謂前有徽廟標題後有金諸老詩及¶
<pb:KR3h0061_WYG_083-62a>¶
　私印若干今皆不存長沙公自為詩細書其後(寓意編/)¶
　周氏所藏清明上河圖乃故宋宣政年間名筆也筆意¶
　精妙固自冝入神品觀者見其邑屋之繁舟車之盛商¶
　賈財貨之充羡盈溢無不嗟賞歆慕恨不得親生其時¶
　親目其事然宋祚自建隆至宣政間安養生息百有五¶
　六十年太平之盛蓋已極矣天下之勢未有極而不變¶
　者此固君子之所寒心者也然則觀是圖者其將徒有¶
　嗟賞歆慕之意而已乎抑將猶有憂勤惕慮之意乎噫¶
<pb:KR3h0061_WYG_083-62b>¶
　後之為人君為人臣者冝以此圖與無逸圖並觀之庶¶
　乎其常守冨貴也(李祁雲陽集/)¶
　張擇端清明上河圖皆南宋時追摹汴京景物有西方¶
　美人之思筆法纎細亦近李昭道惜骨力乏耳(容臺集/)¶
　¶
　¶
　¶
御定佩文齋書畫譜卷八十三¶
