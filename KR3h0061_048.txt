# -*- mode: mandoku-view; -*-
#+TITLE: 御定佩文齋書畫譜
#+DATE: 2015-08-24 23:15:59.492230
#+PROPERTY: ID KR3h0061
#+PROPERTY: BASEEDITION WYG    
#+PROPERTY: JUAN [卷四十八]目録
<pb:KR3h0061_WYG_048-1a>¶
　欽定四庫全書¶
御定佩文齋書畫譜目録¶
　　第四十八卷¶
　　　畫家傳四¶
　　　　　唐(下/)¶
　　　　杜牧　　　　　　徐表仁¶
　　　　陳詵　　　　　　史瓉¶
　　　　周太素　　　　　韓嶷¶
<pb:KR3h0061_WYG_048-1b>¶
　　　　宇文肅　　　　　于錫¶
　　　　强穎　　　　　　陳恪¶
　　　　陳積善　　　　　戴重席¶
　　　　侯莫陳厦　　　　鄭町¶
　　　　吳恬　　　　　　劉阿祖¶
　　　　張李八　　　　　張志¶
　　　　唐湊　　　　　　李綸¶
　　　　竺元標　　　　　毛嵩¶
<pb:KR3h0061_WYG_048-2a>¶
　　　楊樹兒　　　　　耿純¶
　　　崔霞　　　　　　李蠻子¶
　　　潘細衣　　　　　周子敬¶
　　　劉之章　　　　　邵武宗¶
　　　麴庭　　　　　　檀章¶
　　　侯造　　　　　　黄諤¶
　　　李衡　　　　　　齊旻¶
　　　韓伯達　　　　　田深¶
<pb:KR3h0061_WYG_048-2b>¶
　　　程邈　　　　　　衛芊¶
　　　吳玢　　　　　　樂峻¶
　　　裴遼　　　　　　蕭溱¶
　　　張渉　　　　　　張容¶
　　　陸滉　　　　　　盧弁¶
　　　楊辨　　　　　　姚彦山¶
　　　冷元琇　　　　　張正言¶
　　　劉罄　　　　　　尹澄¶
<pb:KR3h0061_WYG_048-3a>¶
　　　趙立言　　　　　鄭珽¶
　　　盧少長　　　　　趙温其¶
　　　常粲　　　　　　常重𦙍¶
　　　孫位　　　　　　唐彦謙¶
　　　陳惟岳　　　　　張南本¶
　　　張詢　　　　　　尹繼昭¶
　　　吕嶤　　　　　　竹䖍¶
　　　趙德齊　　　　　麻居禮¶
<pb:KR3h0061_WYG_048-3b>¶
　　　刁光𦙍　　　　　李瓊¶
　　　張賛　　　　　　王浹¶
　　　姚思元　　　　　吳侁¶
　　　周滉　　　　　　杜庭睦¶
　　　鍾師紹　　　　　張立¶
　　　李&KR1962;　　　　　　桓言¶
　　　桓駿　　　　　　周邁¶
　　　令元素　　　　　李察¶
<pb:KR3h0061_WYG_048-4a>¶
　　　張昱　　　　　　韋叔方¶
　　　元俊　　　　　　盧珍¶
　　　李紹　　　　　　張桂¶
　　　李奉珪　　　　　樊守素¶
　　　苗龍　　　　　　于舎人¶
　　　崔山人　　　　　劉單兩兒¶
　　　顧生　　　　　　梁司馬¶
　　　包評事　　　　　周先生¶
<pb:KR3h0061_WYG_048-4b>¶
　　　杜秀才　　　　　范山人¶
　　　趙侍御　　　　　徐正字¶
　　　方著作　　　　　陸山人¶
　　　清溪道人　　　　李長史¶
　　　段賛善　　　　　温䖏士¶
　　　崔䖏士　　　　　王䖏士¶
　　　孫魴父　　　　　崔祕監¶
　　　李䖏士　　　　　修䖏士¶
<pb:KR3h0061_WYG_048-5a>¶
　　　師奴　　　　　　司馬承禎¶
　　　裴翛然　　　　　李尊師¶
　　　毌丘元志　　　　吳子¶
　　　張素卿　　　　　陳若愚¶
　　　釋辯才　　　　　釋智瑰¶
　　　釋金剛三藏　　　釋法明¶
　　　釋楊法成　　　　釋思道¶
　　　釋道芬　　　　　釋皎然¶
<pb:KR3h0061_WYG_048-5b>¶
　　　釋義全　　　　　釋道玠¶
　　　釋楚安　　　　　釋夢休¶
　　　釋徽　　　　　　江僧¶
　　　瓌師　　　　　　釋智儼¶
　　　薛媛　　　　　　崔徽¶
#+PROPERTY: JUAN 卷四十八
<pb:KR3h0061_WYG_048-6a>¶
　欽定四庫全書¶
御定佩文齋書畫譜卷四十八¶
　　畫家傳四¶
　　　唐(下/)¶
　　　　杜牧¶
　杜牧字牧之京兆萬年人(見書/家傳)歴中書舎人(唐書本傳/)¶
　宋米芾云潁州公庫顧愷之維摩百補是唐杜牧之摹¶
　寄潁守本者置在齋龕不復攜去精彩照人前後士大¶
<pb:KR3h0061_WYG_048-6b>¶
　夫家所傳無一毫似余因題其畫幅上云米芾審定是¶
　杜牧之本余與潁簽善託尋善工摹凡三寄蠟本無一¶
　筆似者或可上之御府乞國工摹賜世間為千年之傳¶
　如唐文皇蘭亭豈非一代盛羙(米芾畫史/)¶
　　　　徐表仁¶
　徐表仁初為僧號宗偃師道芬則入室吴興郡南堂有¶
　兩壁樹石張彦逺甚賞之云觀其潛蓄嵐瀨遮藏洞泉¶
　蛟根束鱗危幹凌碧重質委地青嵐滿堂盖得意深竒¶
<pb:KR3h0061_WYG_048-7a>¶
之作(畫史㑹要/)¶
張祜招徐宗偃畫松石詩云憑君畫取江南勝留向東¶
齋伴老身(張祜集/)¶
宗偃寓於吳興郡側年未衰而筆力奮疾茶山水石奔¶
異境與性㑹乃召於山中寫明月峽(歴代名畫記/)¶
　　　陳詵¶
陳詵(武宗/時人)杜相國悰真在浄衆寺兩任護軍從事皆陳¶
詵筆(益州名畫録/)¶
<pb:KR3h0061_WYG_048-7b>¶
　　　史瓚(已下二十七人見張彦逺歴代名畫記按彦/逺云自軒轅至唐㑹昌故附於武宗之末)¶
史瓚官至省郎善畫鞍馬人物(歴代名畫記/)¶
　　　周太素¶
周太素終尚書郎善花鳥佛像(歴代名畫記/)¶
　　　韓嶷¶
韓嶷工婦女雜畫善布色(歴代名畫記/)¶
　　　宇文肅¶
宇文肅善小畫金玉鐫刻之様禽獸葩葉之能(歴代名/)¶
<pb:KR3h0061_WYG_048-8a>¶
(畫記/)¶
　　　于錫¶
于錫善畫花鳥及雞(歴代名畫記/)¶
于錫有雪梅䨇雉牡丹䨇雞(宣和畫譜/)¶
　　　强穎¶
强穎善水鳥(歴代名畫記/)¶
　　　陳恪¶
陳恪(一作/陳格)工山水師張鄭有氣韻人物鞍馬蟲禽並精¶
<pb:KR3h0061_WYG_048-8b>¶
(歴代名畫記/)¶
　　　陳積善¶
陳積善恪子善山水妙過於父西京崇福寺壁陳積善¶
畫山水(歴代名畫記/)¶
　　　戴重席¶
戴重席工子女極精細(歴代名畫記/)¶
　　　侯莫陳厦¶
侯莫陳厦字重構工山水用意極精(歴代名畫記/)¶
<pb:KR3h0061_WYG_048-9a>¶
　　　鄭町¶
鄭町䖏士滎陽人畫山水淡雅(歴代名畫記/)¶
　　　吳恬¶
青州吳恬䖏士(一名玢/字建康)恬有畫山水録記平生所畫在¶
絹素者凡百餘面傳之好事自云初夢寐有神人指授¶
畫法恬好為頑石氣象深險能為雲而氣象蓊裕(歴代/)¶
(名畫記/)¶
　　　劉阿祖¶
<pb:KR3h0061_WYG_048-9b>¶
劉阿祖(未詳何/時人)東都敬愛寺十六觀及閻羅王變劉阿¶
祖描(歴代名畫記/)¶
　　　張李八¶
張李八(未詳何/時人)東都敬愛寺講堂内金銅幡十三口張¶
李八寫并成畫絹幡十三口張李八寫并成(歴代名畫/)¶
(記/)¶
　　　張志¶
張志(未詳何/時人)東都𢎞聖寺張志畫(歴代名畫記/)¶
<pb:KR3h0061_WYG_048-10a>¶
　　　唐湊¶
唐湊(未詳何/時人)浙西甘露寺唐湊十善十惡在三門外兩¶
頭(歴代名畫記/)¶
　　　李綸¶
李綸(朱景𤣥/作李倫)西京千福寺西塔院佛殿内有李綸畫普¶
賢菩薩(歴代名畫記/)¶
　　　竺元標等九人¶
竺元標　毛嵩　　楊樹兒　耿純　　崔霞¶
<pb:KR3h0061_WYG_048-10b>¶
李蠻子　潘細衣　周子敬　劉之章¶
　張彦逺云已上皆唐朝以來名手畫士有同蘭菊叢¶
　芳競秀蹤跡布在人間姓名不可遺棄(歴代名畫記/)¶
　　　邵武宗¶
邵武宗(㑹昌以/前人)靈華寺聖畫堂中構大枋為壁設色煥¶
縟本邵武宗畫不知何以稱聖(京洛寺塔記亥按段成/式以武宗癸  三年夏)¶
(記寺塔畫跡是邵武宗乃/㑹昌以前人故附於此)¶
　　　麴庭(已下二十七人見朱景𤣥唐朝名畫録按唐/書藝文志云景𤣥㑹昌人故附於武宗之末)¶
<pb:KR3h0061_WYG_048-11a>¶
麴庭善山水(唐朝名畫録/)¶
　　　檀章¶
檀章圖山水曲盡其能(唐朝名畫録/)¶
西京資聖寺檀章畫中三門東牕間(歴代名畫記/)¶
　　　侯造¶
侯造工折枝并牛(唐朝名畫録/)¶
　　　黄諤¶
黄諤畫馬獨善於時今菩提寺佛殿中有畫自後難繼¶
<pb:KR3h0061_WYG_048-11b>¶
其蹤(唐朝名畫録/)¶
　　　李衡　齊旻¶
李衡齊旻俱能畫蕃馬戎夷部落鷹犬鳥獸之類盡得¶
其妙(唐朝名畫録/)¶
　　　韓伯達　田深¶
韓伯達田深畫馬筋骨氣力如真(唐朝名畫録/)¶
　　　程邈　衞芊¶
程邈衞芊皆以花鳥松石冩眞為能不相讓也(唐朝名/)¶
<pb:KR3h0061_WYG_048-12a>¶
(畫録/)¶
　　　吳玢　樂峻　裴遼¶
吳玢樂峻裴遼皆圖山水曲盡其能(唐朝名畫録/)¶
裴遼善鷺鶿并牛(圖繪寳鑑/)¶
　　　蕭溱　張渉　張容¶
蕭溱張渉張容皆士女之特善也(唐朝名畫録/)¶
　　　陸滉¶
陸滉功德(唐朝名畫録/)¶
<pb:KR3h0061_WYG_048-12b>¶
　　　盧弁¶
盧弁猫兒(唐朝名畫録/)¶
　　　楊辨等九人¶
楊辨　　姚彦山　冷元琇　張正言　劉罄¶
尹澄　　趙立言　鄭珽　盧少長¶
　已上各負其志並極其妙(唐朝名畫録/)¶
　　　趙温其¶
趙温其(益州名畫/録作温竒)成都人也父公祐以畫稱温其幼而¶
<pb:KR3h0061_WYG_048-13a>¶
穎秀家學益工大中初温其於大聖慈寺繼父之蹤畫¶
天王帝釋(益州名畫録云大聖慈寺文殊閣内畫北方/天王及梵王帝釋大輪部屬大將堂大將部)¶
(屬并梵王帝釋普賢閣下南方天王華嚴閣上畫東西/二方天王梵王帝釋中興寺大殿文殊普賢及天王部)¶
(衆並温/竒茟)筆法臻妙世稱髙絶(宣和畫譜/)¶
　　　常粲¶
常粲長安人咸通中路巖侍中牧蜀日粲入蜀路賔禮¶
之善畫人物喜為上古衣冠有伏羲畫卦神農播種陳¶
元達鎖諫等圖(益州名畫録云常粲有七賢像六逸像/女媧伏羲神農像謂之三皇圖立釋迦)¶
<pb:KR3h0061_WYG_048-13b>¶
(像五天胡僧像孔子西周問禮像名醫下蠱像樗/蒲圖龍樹驗丹圖玉局化壁畫道門尊像甚多)則亦¶
詩人主文而譎諫之義也(圖繪寳鑑/)¶
常粲善𫝊神雜畫為後學師範(益州名畫録/)¶
　　　常重𦙍¶
常重𦙍粲之子僖宗幸蜀囘鑾之日蜀民奏請留寫御¶
容於大聖慈寺其時随駕寫貎待詔盡皆操筆不體天¶
顔陳太師敬瑄遂表進重𦙍御容(郭若虚云僖宗朝/重𦙍為翰林供奉)一¶
寫而成内外官屬無不歎駭謂為僧繇之後身矣宣令¶
<pb:KR3h0061_WYG_048-14a>¶
中和院上壁及寫随駕文武臣寮真偽通王宗裕性多¶
猜忌或於媵嬖意欲寫貎惡人久見謂常待詔曰頗不¶
熟視審觀可乎常公但諾之王曰夫人至矣立斯湏而¶
退翌日想貎姿容短長無遺豪髪其敏妙皆此類也(益/)¶
(州名畫録/)¶
王建既下蜀城謁僖宗御容於時繪壁百寮咸在惟不¶
見田令孜陳太師因問何不寫貎彼二人左右對以近¶
方塗滅建曰吾與陳田本無讎恨豈與丹青為參商乎¶
<pb:KR3h0061_WYG_048-14b>¶
遽命工重寫之待詔常生重𦙍曰不必援豪乃挼皁莢¶
水洗壁而風姿宛然建嘉賞之賜以金帛常生傳神素¶
號絶手自云我畫壁除摧圮塌爛外雨淋水洗斷無剥¶
落先是詩僧貫休能畫謂常生曰貧道觀畫多矣如吾¶
子所畫前無来人後無繼者其見賞如此(圖畫見聞志/)¶
　　　孫位¶
孫位(一名/遇)東越人也(見書/家傳)僖宗車駕在蜀自京入蜀號¶
㑹稽山人(宋李廌畫品云蜀文成殿下/道院軍將他書皆無所據)性常疎野襟抱¶
<pb:KR3h0061_WYG_048-15a>¶
超然雖好飲酒未嘗沉酩禪僧道士常與徃還豪貴相¶
請禮有少慢縱贈千金難留一筆唯好事者時得其畫¶
焉光啓年應天寺無智禪師請畫山石兩堵龍水兩堵¶
寺門東畔畫東方天王及部從兩堵昭覺寺夢休長老¶
請畫浮漚先生松石墨竹一堵倣潤州髙座寺張僧繇¶
戰勝一堵兩寺天王部衆人鬼相雜矛戟鼔吹縱横馳¶
突交加戛擊欲有聲響鷹犬之類皆三五筆而成弓弦¶
斧柄之屬並掇筆而描如從䋲而正矣其有龍拏水洶¶
<pb:KR3h0061_WYG_048-15b>¶
千狀萬態勢欲飛動松石墨竹筆精墨妙雄壯氣象莫¶
可記述非天縱其能情髙格逸其孰能與於此邪(益州/)¶
(名畫録/)¶
唐孫位春龍啓蟄圖筆勢超軼氣象雄放(李廌畫品/)¶
　　　唐彦謙¶
唐彦謙字茂業并州晉陽人(見書/家傳)歴晉絳二州刺史彦¶
謙博學多藝書畫無不出於輩流(舊唐書本傳/)¶
　　　陳惟岳¶
<pb:KR3h0061_WYG_048-16a>¶
陳惟岳(僖宗/時人)宋董逌云畫者陳惟岳作送窮圖當唐僖¶
宗咸平二年七月惟岳畫妙於形似狀簡古至有餘意¶
盡藏筆畫内使人以意測者随求得之無窮盡信非庸¶
工俚師所能造也其畫窮女形露溾涹作跉䟓態束芻¶
人立曵棘船行䌫引䩖鞄颿擊栙&KR0034;裹以□&KR0008;薦之&KR0008;¶
□周遍室居開門送之為富女作嫈嫇象裁槻為衣縷¶
木為質載之&KR2476;艦飾以瓔珞主人當户反導欲行引堦¶
升堂拜獻唯謹迺知此在唐為盛禮至以圖像見之(廣/)¶
<pb:KR3h0061_WYG_048-16b>¶
(川畫䟦/)¶
　　　張南本¶
張南本(僖宗時人黄休復云/中和年寓止蜀城)工畫佛道鬼神兼精畫火¶
嘗於成都金華寺大殿畫八明王時有一僧逰禮至寺¶
整衣升殿驟覩炎炎之勢驚怛幾仆時孫位畫水南本¶
畫火水火之形本無定質惟於二子冠絶古今(宋李廌/云張南)¶
(本與孫位並學畫水皆得其法南本以為/同能不如獨勝遂專意畫火獨得其妙)又嘗畫寳歴¶
寺水陸功德曲盡其妙後來為人摹寫竊換真蹟鬻與¶
<pb:KR3h0061_WYG_048-17a>¶
荆湖商賈今所存者多是偽本别有勘書詩㑹髙麗王¶
行香圖傳於世(圖畫見聞志/)¶
張南本攻畫佛像人物龍王神鬼有金谷園圖勘書圖¶
詩㑹圖白居易叩齒圖髙麗王行香圖今聖夀寺中門¶
賔頭盧變相東廊下靈山佛㑹大聖慈寺華嚴閣下東¶
畔大悲變相竹溪院六祖興善院大悲菩薩八明王孔¶
雀王變相並南本筆(益州名畫録/)¶
張南本辟支佛火周其身筆氣炎鋭得火之性(李廌畫/)¶
<pb:KR3h0061_WYG_048-17b>¶
(品/)¶
太原少卿何麟家有張南本勘書圖(畫繼/)¶
　　　張詢¶
張詢南海人也自鄉薦下第乆住帝京精於小筆中和¶
年随駕到蜀與昭覺夢休長老故交遂依托焉忽一日¶
長老請於本寺大慈堂後留少筆蹤畫一堵早景一堵¶
午景一堵晚景謂之三時山蓋貌吳中山水頗甚工畫¶
畢之日遇僖宗駕幸兹寺盡日歡賞(益州名畫録/)¶
<pb:KR3h0061_WYG_048-18a>¶
張詢善畫吳山楚岫枯松怪石有山水卷軸傳於世(圖/)¶
(畫見聞志/)¶
詢嘗畫雪峯危棧圖極工(宣和畫譜/)¶
　　　尹繼昭¶
尹繼昭(僖宗/時人)工畫人物臺閤冠絶當世(宣和畫譜/)¶
尹繼昭有雪宫圖有移新豐阿房宫吳宫圖𫝊於世(圖/)¶
(畫見聞志/)¶
　　　吕嶤¶
<pb:KR3h0061_WYG_048-18b>¶
吕嶤京兆人也唐翰林待詔自京随僖宗車駕至蜀授¶
將佐郎守漢州雒縣主簿賜緋魚袋今大聖慈寺華嚴¶
閣上天王部屬諸神及王波利真並嶤之筆(益州名畫/)¶
(録/)¶
　　　竹䖍¶
竹䖍雍京人也攻畫人物佛像聞成都創𧺫大聖慈寺¶
欲將吳道𤣥地獄變相於寺畫焉廣明年随駕到蜀左¶
全已在多寳塔下畫竟遂與華嚴閣下後壁西畔畫丈¶
<pb:KR3h0061_WYG_048-19a>¶
六天花瑞像一堵(益州名畫録/)¶
吕嶤竹䖍工畫佛道人物長安成都皆有畫壁(圖畫見/)¶
(聞志/)¶
吕嶤竹䖍並尹繼昭弟子(圖繪寳鑑/)¶
　　　趙德齊¶
趙德齊温其之子襲二世之精藝竒蹤逸筆時輩咸推¶
伏之光化中詔許王建於成都置生祠命德齊畫西平¶
王儀仗車輅旌纛法物及朝真殿上畫后妃嬪御皆極¶
<pb:KR3h0061_WYG_048-19b>¶
精緻昭宗喜之遷翰林待詔(圖畫見聞志/)¶
乾寜初王建於大聖慈寺大殿東廡起三學延祥之院¶
請德齊於正門西畔畫南北二方天王兩堵竹溪院釋¶
迦十弟子并十六大羅漢崇福禪院帝釋及羅漢崇真¶
禪院帝釋梵王及羅漢堂文殊普賢皆德齊筆(益州名/)¶
(畫録/)¶
　　　麻居禮¶
麻居禮蜀人師張南本光化天復間聲蹟甚髙資簡卭¶
<pb:KR3h0061_WYG_048-20a>¶
蜀甚有其筆(圖畫見聞志/)¶
蜀州聖夀寺偏門北畔麻居禮畫八難觀音一堵(益州/)¶
(名畫録/)¶
　　　刁光𦙍¶
刁光𦙍雍京人也天復年入蜀攻畫湖石花竹貓兔鳥¶
雀性情髙潔交游不雜入蜀之後前輩有攻花雀者頓¶
減價矣有師問筆法者黄筌孔嵩二人親授其訣孔類¶
昇堂黄得入室光𦙍居蜀三十餘年筆無暫暇非病不¶
<pb:KR3h0061_WYG_048-20b>¶
休非老不息年八十豪貴之家及好事者収得其畫將¶
為家寳傳視子孫大聖慈寺熾盛光院明僧録房牕傍¶
小壁四堵畫四時雀竹廣政中黄居寀重裝雀蝶精竒¶
轉甚三學院大㕔小壁花雀兩堵光𦙍畫時年已耄矣¶
(益州名畫録/)¶
光𦙍工畫龍水亦有圖軸傳於世(圖畫見聞志/)¶
　　　李瓊¶
李瓊(唐末/人)僧齊已觀李瓊䖏士畫海濤歌云巨鼇轉側¶
<pb:KR3h0061_WYG_048-21a>¶
長鰌翻狂濤顛浪髙漫漫李瓊奪得造化本都盧縮在¶
秋豪端(白蓮集/)¶
　　　張賛(已下二人見圖畫見聞/志郭若虚云並唐末人)¶
張賛河陽人工畫佛道人物雒中有寺壁(圖畫見聞志/)¶
　　　王浹¶
王浹工畫人物錢忠懿家有導引圖(圖畫見聞志/)¶
　　　姚思元(已下五人見宣和/畫譜並作唐時人)¶
姚思元林泉人也畫道釋一時知名作紫㣲二十四化¶
<pb:KR3h0061_WYG_048-21b>¶
皆警悟世俗非止於遊戲丹青而自娛恱者畫佛亦多¶
取因地爲圖傳世罕見(宣和畫譜/)¶
　　　吳侁¶
吳侁作泉石平逺溪友釣徒皆有幽致世傳其蕭翼賺¶
蘭亭圖人品輩流各有風儀一時行記歴歴在目(宣和/)¶
(畫譜/)¶
　　　周滉¶
周滉善畫水石花竹禽鳥作逺江近渚竹溪蓼岸四時¶
<pb:KR3h0061_WYG_048-22a>¶
風物之變出於畫史一等(宣和畫譜/)¶
　　　杜庭睦¶
杜庭睦畫道釋人物最工復喜寫故實畫明皇斫鱠圖¶
人物品流見之風神氣骨間(宣和畫譜/)¶
　　　鍾師紹¶
鍾師紹蜀人畫釋道人物犬馬頗工(畫史㑹要/)¶
師紹妙丹青作尚齒圖(宣和畫譜/)¶
　　　張立¶
<pb:KR3h0061_WYG_048-22b>¶
張立蜀中畫蹟甚多亦能墨竹(圖繪寳鑑/)¶
成都大慈寺灌頂院有張立墨竹畫壁張晚唐人(李衎/)¶
(竹譜/)¶
　　　李翽(已下十四人/未詳時代)¶
李翽工花鳥(圖繪寳鑑/)¶
　　　桓言　桓駿¶
桓言桓駿皆善屋木(圖繪寳鑑/)¶
　　　周邁¶
<pb:KR3h0061_WYG_048-23a>¶
周邁工人馬(圖繪寳鑑/)¶
　　　令元素¶
令元素工古仙事迹(圖繪寳鑑/)¶
　　　李察　張昱¶
李察張昱並善畫雞(圖繪寳鑑/)¶
　　　韋叔方¶
韋叔方進士也工畫馬(圖繪寳鑑/)¶
　　　元俊¶
<pb:KR3h0061_WYG_048-23b>¶
元俊善畫牛及山坡草野之景(圖繪寳鑑/)¶
　　　盧珍¶
盧珍為内供奉工人物及佛經變(圖繪寳鑑/)¶
　　　李紹¶
李紹工花鳥(圖繪寳鑑/)¶
　　　張桂¶
張桂西川人工雜迹(圖繪寳鑑/)¶
　　　李奉珪　樊守素¶
<pb:KR3h0061_WYG_048-24a>¶
李奉珪樊守素俱善人物(圖繪寳鑑/)¶
　　　苗龍¶
苗龍唐初人失其名能畫龍人以苗龍呼之後得道仙¶
去今㑹稽龍瑞宫東南一峯崛起上平如砥相傳為苗¶
龍上昇䖏(畫史㑹要/)¶
　　　于舎人(已下二十五/人名氏遺闕)¶
于舎人(明皇/時人)王季友觀于舎人壁畫山水詩云野人宿¶
在人家少朝見此山謂山曉半壁仍棲嶺上雲開簾欲¶
<pb:KR3h0061_WYG_048-24b>¶
放湖中鳥獨坐長松是阿誰再三招手𧺫來遲于公大¶
笑向予説小弟丹青能爾為(王季友詩集/)¶
　　　崔山人¶
崔山人(明皇/時人)李白求崔山人百丈崖瀑布圖詩云聞君¶
寫真圖島嶼備縈迴石黛刷幽草曽青澤古苔幽緘儻¶
相傳何必向天台(李白翰林集/)¶
　　　劉單兩兒¶
劉單兩兒(肅宗/時人)杜甫奉先劉少府新畫山水障歌云劉¶
<pb:KR3h0061_WYG_048-25a>¶
侯天機精愛畫入骨髓自有兩兒郎揮灑亦莫比大兒¶
聰明到能添老樹巔崖裏小兒心孔開貎得山僧及童¶
子(杜工部集/)¶
　　　顧生(畫史㑹要作/吳士顧誤)¶
顧生(代宗/時人)段成式云大歴中吳中顧生畫山水甚竒怪¶
先布絹於地研調采色使數十人吹角擊鼔噉呌顧子¶
著錦襖錦纒頭飲酒半醉取墨汁寫絹上次寫諸色以¶
大筆開訣為峯巒島嶼之狀曲盡其妙也(酉陽雜爼/)¶
<pb:KR3h0061_WYG_048-25b>¶
王藹祖二疎圖記云吴郡顧生能寫物筆下狀人風神¶
情度甚得其態自江以東譽為神妙有好事者先賄以¶
良金細帛必避而不顧設食精美亦不為之謝乃曰主¶
人致殷勤豈無意邪何不醉我斗酒乗其酣逸當無愛¶
惜乃張素坐隅前即置酒一器初沉思想望摇首撼頤¶
忽飲十餘杯揖主人曰酒興相激吾將勇於畫矣午未¶
及夕而數幅之上有帳於京城之外此漢公卿祖二疎¶
也主人歎曰旣不為利易已之能絜也嗜酒而混俗何¶
<pb:KR3h0061_WYG_048-26a>¶
其髙也圖二疎以遺於時俗勸也(唐文粹/)¶
　　　梁司馬¶
梁司馬工畫馬(圖繪寳鑑/)¶
顧況梁司馬畫馬歌云畫精神畫筋骨一團旋風瞥滅¶
沒仰秣如上賀蘭山低頭欲飲長城窟此馬昂然獨出¶
羣阿爺是龍飛入雲黄沙枯磧無寸草一日行過千里¶
道展䖏把筆欲描時司馬一騧賽傾倒(顧逋翁集/)¶
　　　包評事¶
<pb:KR3h0061_WYG_048-26b>¶
包評事(肅代/時人)皇甫冉酬包評事壁畫山水見寄詩云一¶
官知所傲本意在雲泉濡翰生新興羣峰忽眼前黛中¶
分逺近筆下起風煙(皇甫補闕集/)¶
　　　周先生¶
周先生(德宗/時人)鮑溶周先生畫洞庭歌云江南客水為鄉¶
舟爲宅能以筆鋒知地脈閑分楚水入丹青不下此堂¶
臨洞庭水交不浪煙不動木末稜稜山碧重帝子應哀¶
窈窕雲客人似得嬋娟夣(鮑溶詩集/)¶
<pb:KR3h0061_WYG_048-27a>¶
　　　杜秀才¶
杜秀才善畫牛圖(繪寳鑑/)¶
顧況杜秀才畫立走水牛歌云杜生知我戀滄洲畫作¶
一障張牀頭(顧逋翁集/)¶
　　　范山人¶
范山人善畫山水顧況范山人歌云山崢嶸水泓澄漫¶
漫汗汗一筆耕一草一木棲神明忽如空中有物物有¶
聲復如逺道望鄉客夢遶山川身不行(顧逋翁集/)¶
<pb:KR3h0061_WYG_048-27b>¶
　　　趙侍御¶
趙侍御(憲宗/時人)韓愈畫記云貞元甲戌年余在京師甚無¶
事同居有獨孤生申叔者始得此畫而與余彈棊余幸¶
勝而獲焉意甚惜之以爲非一工人之所能運思蓋叢¶
集衆工人之所長耳雖百金不願易也明年出京師至¶
河陽與二三客論畫品格因出而觀之座有趙侍御者¶
君子人也見之戚然若有感然少而進曰噫予之手摸¶
也亡之且二十年矣余少時常有志乎兹事得國本絶¶
<pb:KR3h0061_WYG_048-28a>¶
人事而模得之遊閩中而喪焉居閑䖏獨時徃來余懐¶
也以其始爲之勞而夙好之篤也今雖遇之力不能為¶
已且命工人存其大都焉余旣甚愛之又感趙君之事¶
因以贈之(昌黎集/)¶
　　　徐正字¶
徐正字(憲宗/時人)元稹詠徐正字畫青蠅詩云誤㸃能成物¶
迷眞許一時筆端來已乆座上去何遲(元氏長慶集/)¶
　　　方著作¶
<pb:KR3h0061_WYG_048-28b>¶
方著作善畫竹方干題方著作畫竹詩云向月本無影¶
臨風疑有聲吾家釣臺畔似此両三莖(𤣥英先生集/)¶
　　　陸山人(一作睦/上人)¶
陸山人善畫水方干題陸山人畫水詩云豪末用功成¶
一水水源山脈固難尋逡巡便可見波浪咫尺不能知¶
淺深(𤣥英先生集/)¶
　　　清溪道人¶
清溪道人(宣宗/時人)李仲庶有漢武帝祭李夫人圖書曰唐¶
<pb:KR3h0061_WYG_048-29a>¶
大中二年七月清溪道人製之其畫雖殘缺不完然甚¶
有妙䖏筆下直取意思自是作手(廣川畫跋/)¶
　　　李長史¶
李長史善寫眞李逺贈寫御眞李長史詩云初分龍準¶
山河秀乍㸃重瞳日月明宫女捲簾皆暗認侍臣開殿¶
盡遥驚(李逺詩集/)¶
　　　段賛善¶
段賛善(僖宗/時人)鄭谷詩序云予嘗有雪景一絶為人所諷¶
<pb:KR3h0061_WYG_048-29b>¶
今段賛善小筆精微忽為圖畫以詩謝之詩云賛善賢¶
相後家藏名畫多留心於繪素得事在煙波屬興同吟¶
咏功成更琢磨愛予風雪句幽絶寫漁蓑(雲臺編云按/郭若虚  歴)¶
(代名畫記中有段去惑豈非宫賛不知去惑已見李嗣/眞畫後品是唐初人不得與鄭谷同時盖若虚之誤也)¶
　　　温處士¶
温䖏士(僖宗/時人)鄭谷詩序云温䖏士能畫鷺鷥以四韻換¶
之詩云昔年吟醉繞江蘺愛把魚竿伴鷺鷥聞説小毫¶
能縱逸敢憑輕素寫幽竒(雲臺編/)¶
<pb:KR3h0061_WYG_048-30a>¶
　　　崔處士¶
崔處士(僖宗/間人)鄭谷西蜀浄衆寺松溪寄小筆崔處士詩¶
云此景吟難盡憑君畫入京(雲臺編/)¶
　　　王處士¶
王處士(僖宗/時人)李洞送醉畫王䖏士詩云幾年乗興住南¶
吳狂醉蘭舟夜落湖别後鶴毛描轉細近來牛角飲還¶
麤(李才江集/)¶
　　　孫魴父¶
<pb:KR3h0061_WYG_048-30b>¶
孫魴(字伯/益)南昌人魴父畫工也王徹為中書舎人草魴¶
誥詞云李陵橋上不吟取次之詩顧凱筆頭豈畫尋常¶
之物魴終身恨之(唐詩紀事/)¶
　　　崔祕監¶
崔祕監(未詳何/時人)唐髙無際漢武帝後庭鞦韆賦序云臣¶
無際才非馬融位叨麟閣屬祕書監博陵崔公畫鞦韆¶
障而得一觀皓齒蛾眉徧於後庭鞦韆之觀樂焉(文苑/)¶
(英華/)¶
<pb:KR3h0061_WYG_048-31a>¶
　　　李處士¶
李處士(未詳何/時人)唐外郎滎陽鄭賛宰萬年日有以賊名¶
而荷校者賛命所盜以視則煙煤古絲三四幅齊罽裁¶
褾斑鼈皮軸之曰是畫也太尉李公(德/裕)所寳惜有賛皇¶
圖篆存焉賛不得決時延夀里有水墨李䖏士精别畫¶
品遊公卿門召使辨之李瞪目三歎曰韓展之上品也¶
(圖畫見聞志當按處士以/水墨穪是亦  時能畫者)¶
　　　修處士¶
<pb:KR3h0061_WYG_048-31b>¶
修處士工花鳥(圖繪寳鑑/)¶
　　　師奴¶
師奴(未詳何/時人)東都敬愛寺大院中門内五僧師奴描(歴/)¶
(代名畫記/)¶
　　　司馬承禎¶
道士司馬承禎字子微(見書/家傳)開元中自天台徵至天子¶
師之十五年至王屋山勅造陽臺觀居之嘗畫於屋壁¶
(歴代名畫記/)¶
<pb:KR3h0061_WYG_048-32a>¶
　　　裴翛然(名畫記云釋翛/然或云道士)¶
道士裴翛然楚州刺史思訓之子為人詼諧強學不成¶
一名好詩酒善丹青解絲竹開元中嘗夜醉臥街犯禁¶
乃為詩曰遮莫鼕鼕動湏傾滿滿盃金吾如借問但道¶
玉山頽官不罪之也(唐詩紀事/)¶
　　　李尊師¶
道士李尊師(𤣥宗/時人)杜甫題李尊師松樹障子歌云老夫¶
清晨梳白頭𤣥都道士来相訪握髪呼兒延入户手提¶
<pb:KR3h0061_WYG_048-32b>¶
新畫青松障(杜工部集/)¶
　　　毌丘元志¶
道士毌丘元志(憲宗/時人)白居易為忠州刺史花木多竒居¶
易在郡為木蓮荔枝圖寄朝中親友曰元和十四年夏¶
命道士毌丘元志寫之惜其遐僻因以三絶賦之有天¶
教抛擲在深山之句咸傳於都下好事者喧然模寫(舊/)¶
(唐書白居易傳/)¶
　　　吳子¶
<pb:KR3h0061_WYG_048-33a>¶
道士吳子(宣宗/時人)費𤣥眞者成都雙流縣興唐觀道士也¶
大中末有道士自稱吳子止觀中養氣絶粒時亦飲酒¶
忽謂𤣥眞曰吾欲為師寫眞可乎𤣥真笑曰夫欲寫真¶
先湏自寫吳子如其言引鏡濡毫自寫其貎下筆惟肖¶
頃刻而畢復自為賛兼詩二章(雲笈七籤/)¶
　　　張素卿¶
道士張素卿簡州人也少孤貧性好畫在州主譙國夏¶
侯公孜宅多見隋唐名畫藝成之後落拓無羈束遂衣¶
<pb:KR3h0061_WYG_048-33b>¶
道士服唯畫道門尊像豪貴之家少得其畫者乾符中¶
居青城山至中和元年僖宗遣使與賜紫道士杜光庭¶
封丈人山為希夷公素卿上表改封五岳丈人為希夷¶
眞君素卿賜紫素卿有老子過流沙圖五岳朝真圖九¶
皇圖五星圖老人星圖二十四化真人像太無先生像¶
素卿於諸圖畫能敏速落錐之後下筆如神自始及終¶
更無改正張百子堂板龕内門兩畔龍虎兩軀素卿筆¶
王建修青城山丈人觀請素卿於丈人真君殿上畫五¶
<pb:KR3h0061_WYG_048-34a>¶
岳四瀆十二溪女山林溪沼樹木諸神及岳瀆曹吏詭¶
怪之質生於筆端上殿觀者無不恐懼又於簡州開元¶
觀畫容成子董仲舒嚴君平李阿馬自然葛𤣥長夀仙¶
黄初平葛永璝竇子明左慈蘇躭十二仙君像各寫當¶
初賣卜賣藥書符導引時真筆蹤灑落彩畫因循當代¶
名流皆推畫手益(州名畫録/)¶
　　　陳若愚¶
道士陳若愚左蜀人師張素卿得其筆法成都精思觀¶
<pb:KR3h0061_WYG_048-34b>¶
有青龍白虎朱雀𤣥武四君像(圖畫見聞志/)¶
　　　釋辯才¶
釋辯才姓袁氏梁司空昂之𤣥孫(見書/家傳)辯才博學工文¶
琴棊書畫皆得其妙(何延之蘭亭記/)¶
　　　釋智瑰¶
僧智瑰善山水鬼神氣韻灑落(歴代名畫記/)¶
　　　釋金剛三藏¶
金剛三藏獅子國人善西域佛像運筆持重非常畫可¶
<pb:KR3h0061_WYG_048-35a>¶
擬東京廣福寺木塔下素像皆三藏起様(歴代名畫記/)¶
　　　釋法明¶
同州僧法明開元十一年勅令寫貎麗正殿諸學士欲¶
畫像書賛於含象亭以車駕東幸遂停初詔殷&KR3066;季友¶
旡忝等分貎之粉本旣成遲囘未上絹張燕公以畫人¶
手雜圖不甚精乃奉追法明令獨貎諸學士法明尤工¶
寫貎圖成進之上稱善藏其本於畫院(歴代名畫記元/張彦逺云開)¶
(麗正殿學士張説徐堅賀知章趙冬曦康子元侯行果/韋述敬㑹眞趙𤣥黙東方顯李子釗吕向母焸陸去㤗)¶
<pb:KR3h0061_WYG_048-35b>¶
(咸&KR1561;業余欽孫季良都十七/人其官爵具韋述集賢記)¶
　　　釋楊法成¶
釋楊法成(明皇/時人)開元初有尼魏八師者雙流縣百姓劉¶
乙意兒年十一事魏尼常白魏云先天菩薩見身此地¶
因謁畫工随意設色悉不如意有僧楊法成自言能畫¶
意兒指授之以匠十稔五方就後塑先天菩薩凡二百¶
四十首首如塔勢分臂如意蔓其膀子有一百四十日¶
鳥樹一鳯四翅水肚樹所題深怪不可詳悉畫様凡十¶
<pb:KR3h0061_WYG_048-36a>¶
五卷柳七師者崔寧之甥分三卷住上都流行時魏奉¶
古為長史進之後因四月八日賜髙力士今成都者是¶
其次本(京洛寺塔記/)¶
　　　釋思道¶
釋思道(明皇/時人)吳道子弟子長樂坊安國寺木塔院西北¶
廊五壁釋思道畫釋梵八部不施彩色尚有典刑(京洛/)¶
(寺塔記/)¶
　　　釋道芬¶
<pb:KR3h0061_WYG_048-36b>¶
㑹稽僧道芬畫山水格髙(歴代名畫記/)¶
顧況稽山道芬上人畫山水歌云鏡中真僧曰道芬不¶
服朱審李將軍(顧逋翁集/)¶
　　　釋皎然¶
吳僧皎然亦名畫(唐國史補/)¶
　　　釋義全¶
釋義全(徳宗/時人)尚書韋公作鎮於蜀四方之士麏至幕下¶
有沙門義全者善丹青尤攻寫眞諸公博雅好事皆使¶
<pb:KR3h0061_WYG_048-37a>¶
圖畫之(符載劔南西川幕府諸公寫眞賛/)¶
　　　釋道玠¶
僧道玠圖山水曲盡其能(唐朝名畫録/)¶
　　　釋楚安¶
僧楚安蜀州什邡人也俗姓句氏攻畫人物樓臺有明¶
皇幸華清宫避暑圖吳王宴姑蘓臺圖此二圖皆畫於¶
牆壁圖簇團扇之上其牆壁圖簇團扇大小雖殊功夫¶
並無減者竒巧如此當時公侯相重皆稱妙手(益州名/)¶
<pb:KR3h0061_WYG_048-37b>¶
(畫録/)¶
　　　釋夢休¶
釋夢休(僖宗時/蜀僧)畫竹疎放自屬方外(李衎竹譜/)¶
僧夢休雪竹一幅巨石倒影下落葉數片浮水靣旁一¶
枯木亦倒影今蔡勝道有六幅長丈餘竒甚大屋梁方¶
可挂森森如坐竹下(米芾畫史/)¶
　　　釋徽¶
僧徽五羊人齊已謝徽上人惠二龍障子詩云近有五¶
<pb:KR3h0061_WYG_048-38a>¶
羊徽上人閑工小筆得意新畫龍不誇頭角及鬛鱗只¶
求筋骨與精神(白蓮集/)¶
　　　江僧¶
江僧(僖宗/時人)鄭谷傳經院壁畫松詩云危根痩蓋聳孤峰¶
珍重江僧好筆蹤(雲臺編/)¶
　　　瓌師¶
瓌師(未詳何/時人)唐大相國寺九門下瓌師畫梵王帝釋及¶
東廊障日内畫法華經二十八品功德變相為一絶(圖/)¶
<pb:KR3h0061_WYG_048-38b>¶
(畫見聞志/)¶
　　　釋智儼¶
釋智儼(未詳何/時人)唐大相國寺西庫北壁有僧智儼畫三¶
乘因果入道位次圖為一絶(圖畫見聞志/)¶
　　　薛媛(一作/瑗)¶
薛媛濠梁南楚材妻(見書/家傳)楚材旅遊陳潁受潁牧之眷¶
無返舊意媛寫真寄之曰欲下丹青筆先拈寳鏡端已¶
經顔索寞漸覺鬢凋殘淚眼描將易愁膓寫出難恐君¶
<pb:KR3h0061_WYG_048-39a>¶
　渾忘却時展畫圖看夫婦遂偕老焉(唐詩紀事/)¶
　　　　崔徽¶
　崔徽河中倡也唐裴敬中為興元察官奉使蒲中與崔¶
　徽相從敬中囘徽以不得從為恨乆之成疾自寫其眞¶
　以寄裴曰崔徽一旦不及卷中人矣(張君房麗情集/)¶
　¶
　¶
　¶
<pb:KR3h0061_WYG_048-39b>¶
　¶
　¶
　¶
　¶
　¶
　¶
　¶
御定佩文齋書畫譜卷四十八¶
