# -*- mode: mandoku-view; -*-
#+TITLE: 御定佩文齋書畫譜
#+DATE: 2015-08-24 23:15:58.683758
#+PROPERTY: ID KR3h0061
#+PROPERTY: BASEEDITION WYG    
#+PROPERTY: JUAN [卷二十一]目録
<pb:KR3h0061_WYG_021-1a>¶
　欽定四庫全書¶
御定佩文齋書畫譜目録¶
　　第二十一卷¶
　　　歴代帝王畫(后妃諸/王附)¶
　　　　黄帝¶
　　　　　虞¶
　　　　畫嫘¶
　　　　　後漢¶
<pb:KR3h0061_WYG_021-1b>¶
　　　　明帝¶
　　　　　魏¶
　　　　髙貴鄉公¶
　　　　　呉¶
　　　　吳王趙夫人¶
　　　　　晉¶
　　　　明帝¶
　　　　　梁¶
<pb:KR3h0061_WYG_021-2a>¶
　　　元帝　　　　　　豫章王綜¶
　　　南郡王大連　　　武烈世子方等¶
　　　　北齊¶
　　　廣寧王孝珩¶
　　　　隋¶
　　　煬帝¶
　　　　唐¶
　　　髙祖　　　　　　太宗¶
<pb:KR3h0061_WYG_021-2b>¶
　　　中宗　　　　　　𤣥宗¶
　　　昭宗　　　　　　漢王元昌¶
　　　韓王元嘉　　　　滕王元嬰¶
　　　江都王緒　　　　嗣滕王湛然¶
　　　寧王憲¶
　　　　五代¶
　　　南唐後主李煜　　蜀後主后金氏¶
　　　吳越王錢鏐¶
<pb:KR3h0061_WYG_021-3a>¶
　　　　宋¶
　　　仁宗　　　　　　徽宗¶
　　　髙宗　　　　　　劉貴妃¶
　　　劉婉儀　　　　　周王元儼¶
　　　景王宗漢　　　　益王頵¶
　　　鄆王楷　　　　　漢王士遵¶
　　　景獻太子詢　　　臨川郡王廼裕¶
　　　越國夫人王氏¶
<pb:KR3h0061_WYG_021-3b>¶
　　　　遼¶
　　　聖宗　　　　　　興宗¶
　　　　金¶
　　　海陵王　　　　　顯宗¶
　　　　元¶
　　　文宗　　　　　　小薛太子¶
　　　　明¶
　　　太祖　　　　　　宣宗¶
<pb:KR3h0061_WYG_021-4a>¶
　　　憲宗　　　　　　孝宗¶
　　　周定王橚　　　　周憲王有燉¶
　　　鎮平王有爌　　　寧靖王奠培¶
　　　唐成王彌鍗　　　岷靖王彦汰¶
　　　三城王芝垝　　　富順王厚焜¶
　　　樂安端簡王拱攞　枝江王致樨¶
　　　浦陽王　　　　　湘王¶
　　　遼王　　　　　　衡陽王¶
<pb:KR3h0061_WYG_021-4b>¶
　　　永寧王　　　　　建安王¶
　　　鍾陵王　　　　　潞王¶
　　　魯王　　　　　　肅王¶
#+PROPERTY: JUAN 卷二十一
<pb:KR3h0061_WYG_021-5a>¶
　欽定四庫全書¶
御定佩文齋書畫譜卷二十一¶
　　　歴代帝王畫(后妃諸/王附)¶
　　　　黄帝¶
　黄帝者少典之子姓公孫氏名曰軒轅(史記五帝本紀/)¶
　黄帝以四嶽皆有佐命之山乃命潛山為衡嶽之副帝¶
　乃造山躬冩形象以為五嶽真形之圖(張君房雲笈七籖/)¶
　　　虞¶
<pb:KR3h0061_WYG_021-5b>¶
　　　　畫嫘¶
　畫嫘説文云舜妹也畫始扵嫘故曰畫嫘(金賚畫史㑹要/)¶
　世但知封膜作畫不知自舜妹始客曰惜此神技創於¶
　婦人余曰嫘嘗脱舜於瞍象之害則造化在手堪作畫¶
　祖(沈顥畫麈/)¶
　　　後漢¶
　　　　明帝¶
　明帝諱莊光武第四子也廟曰世祖(後漢書本紀/)¶
<pb:KR3h0061_WYG_021-6a>¶
帝雅好圖畫别立畫室又創立鴻都學以積竒藝詔博¶
洽之士班固賈逵取諸經史事命上方畫工圖畫謂之¶
畫賛(畫史㑹要/)¶
　　魏¶
　　　髙貴鄉公¶
髙貴鄉公諱髦字彦士文帝孫東海定王霖子也(張彦/遠云)¶
(善書畫/)　(魏志本紀/)¶
曹髦之蹟獨髙魏代有祖二疏圖盜跖圖黄河流勢新¶
<pb:KR3h0061_WYG_021-6b>¶
豐放雞犬圖傳於代又有於陵子黔婁夫妻圗(張彦逺/)¶
(歴代名畫記/)¶
　　吳¶
　　　吳王趙夫人¶
吳王趙夫人丞相趙達妹(見書/家傳)善書畫巧妙無雙權思¶
得善畫者圖山川地形夫人乃進所寫江湖九州山岳¶
之勢(王子年拾遺記/)¶
　　晉¶
<pb:KR3h0061_WYG_021-7a>¶
　　　明帝¶
明帝諱紹字道畿元皇帝長子也幼而聰哲為元帝所¶
寵異雅好文辭又習武藝(張彦遠云善書/畫最善畫佛像)廟號肅祖(晋/)¶
(書本紀/)¶
彭城王紘上言樂賢堂有先帝手畫佛像經&KR0851;寇難而¶
此堂猶存宜勅作頌(晉書蔡謨傳/)¶
明帝有豳詩七月圖毛詩圖二列女二史記列女圖二¶
雜鳥獸五游清池圖息徒蘭浦圖雜畏鳥圖洛神賦圖¶
<pb:KR3h0061_WYG_021-7b>¶
游獵圖雜禽獸圖東王公西王母圖洛中貴戚圖穆王¶
宴瑤池圖漢武回中圖瀛洲神圖人物風土圖傳於代¶
又畫列女禹㑹塗山殷湯伐桀圖(厯代名畫記/)¶
晉明帝師於王廙(同上/)¶
明帝畫本師王廙而沉著過之(張丑清河書畫舫/)¶
　　梁¶
　　　元帝¶
元帝諱繹字世誠小字七符武帝第七子也始封湘東¶
<pb:KR3h0061_WYG_021-8a>¶
王帝工書善畫自圖宣尼像為之賛而書之時人謂之¶
三絶(南史梁本紀/)¶
梁元帝畫職貢圖外國酋渠諸蕃土俗本末仍各圖其¶
來貢者之状(金樓子/)¶
帝任荆州刺史日畫蕃客入朝圖(李廌畫品云所畫粉/本魯國而上三十五)¶
(國皆冩其使者欲見天下一家要荒/種落共來王之職其状貌各不同)武帝極稱善又有¶
遊春苑白麻紙圖鹿圖師利圖鶼鶴陂澤圖芙蓉醮鼎¶
圖並有題印傳扵後(厯代名畫記/)¶
<pb:KR3h0061_WYG_021-8b>¶
梁元帝撰山水松石格(王氏畫苑/)¶
梁元帝嘗畫聖僧武帝親為賛之(畫史㑹要/)¶
　　　豫章王綜¶
豫章王綜字世謙武帝第三子也尚書僕射徐勉出鎮¶
襄陽王餉以白團扇圖伐檀之詩(南史梁武帝諸子傳/)¶
　　　南郡王大連¶
南郡王大連字仁静簡文第五子也少俊爽能屬文舉¶
止風流雅有巧思妙達音樂善丹青大清元年為東揚¶
<pb:KR3h0061_WYG_021-9a>¶
州刺史大寶元年封南郡王(南史梁簡文諸子傳/)¶
　　　武烈世子方等¶
武烈世子方等字寔相元帝長子也少聰敏有俊才善¶
騎射尤長巧思拜都督贈侍中中軍將軍揚州刺史先¶
諡忠壮元帝即位改諡武烈(梁書本傳/)¶
方等尤能冩真坐上賔客隨意㸃染即成數人問童兒¶
皆識之有龍馬出渥洼圖(厯代名畫記/)¶
　　北齊¶
<pb:KR3h0061_WYG_021-9b>¶
　　　廣寧王孝珩¶
廣寧王孝珩文襄第二子也位至大司馬好綴文有技¶
藝嘗扵聽事壁自畫一蒼鷹見者皆以為真又作朝士¶
圖亦當時之妙絶(北史齊文襄諸子傳/)¶
　　隋¶
　　　煬帝¶
煬帝姓楊氏諱廣一名英小字阿𡡉髙帝第二子(隋書/本紀)¶
煬帝撰古今藝術圖五十卷既畫其形又説其事(厯代/)¶
<pb:KR3h0061_WYG_021-10a>¶
(名畫記/)¶
隋帝扵東京觀文殿後起二臺東曰妙楷臺藏自古法¶
書西曰寶蹟臺收自古名畫(同上/)¶
　　唐¶
　　　髙祖¶
髙祖諱淵字叔德姓李氏隴西成紀人(唐書本紀/)¶
　　　太宗¶
太宗諱世民髙祖次子也(唐書本紀/)¶
<pb:KR3h0061_WYG_021-10b>¶
　　　中宗¶
中宗諱顯髙宗第七子也(唐書本紀/)¶
　　　𤣥宗¶
𤣥宗諱隆基睿宗第三子也(唐書本紀/)¶
張彦遠云唐髙祖神堯皇帝太宗皇帝中宗皇帝𤣥宗¶
皇帝並神武聖哲藝亡不周書畫備能(厯代名畫記/)¶
墨竹肇自明皇(張退公墨竹記/)¶
　　　昭宗¶
<pb:KR3h0061_WYG_021-11a>¶
昭宗諱曄懿宗第七子也(唐書本紀/)¶
光化元年昭宗還長安自為韓建畫像(五代史韓建傳/)¶
　　　漢王元昌¶
漢王元昌髙祖第七子太宗之弟少博學能書畫武德¶
十年封漢王(厯代名畫記/)¶
漢王元昌畫漢賢王圖(唐書藝文志/)¶
漢王天人之姿博綜伎藝頗得風韻自然超舉碣館深¶
崇遺迹罕見在上品二閻之上(李嗣真畫後品/)¶
<pb:KR3h0061_WYG_021-11b>¶
漢王元昌善畫馬筆蹟妙絶後無人見畫鷹鶻雉兎見¶
在人間佳手降歎矣(朱景𤣥唐朝名畫録/)¶
　　　韓王元嘉¶
韓王元嘉髙祖第十三子貞觀十年封韓王(舊唐書本傳/)¶
韓王善畫龍馬虎豹(厯代名畫記/)¶
　　　滕王元嬰¶
滕王元嬰髙祖第二十二子貞觀十三年受封終隆州¶
刺史贈司徒(舊唐書本傳/)¶
<pb:KR3h0061_WYG_021-12a>¶
滕王元嬰亦善畫(厯代名畫記/)¶
宋歐陽修云王建宮詞多言唐宮禁中事如内中數日¶
無呼喚傳得滕王蛺蝶圖滕王元嬰新舊唐書皆不著¶
其所能惟名畫録略言其善畫亦不云其工蛺蝶也又¶
畫斷云工扵蛺蝶及見扵建詩爾或聞今人家亦有得¶
其圖者(歐陽修六一詩話/)¶
滕王元嬰善丹青喜作蜂蝶朱景𤣥嘗見其粉本謂能¶
巧之外曲盡精理不敢第其品格(宣和畫譜/)¶
<pb:KR3h0061_WYG_021-12b>¶
　　　江都王緒¶
江都王緒霍王元軌之子太宗猶子也多才藝善書畫¶
鞍馬擅名垂拱中官至金州刺史(厯代名畫記/)¶
江都王善畫雀蟬驢子應制明皇潞府十九瑞應圖實¶
造神極妙(唐朝名畫錄/)¶
杜甫觀曹将軍畫馬圖詩云國初已來畫鞍馬神妙獨¶
數江都王(杜工部集/)¶
　　　嗣滕王湛然¶
<pb:KR3h0061_WYG_021-13a>¶
嗣滕王湛然茂宗子天寶十一載封滕王十五載從幸¶
蜀除左金吾將軍(舊唐書本傳/)¶
湛然善花鳥蜂蝶貞元四年任殿中監曽以畫進(董逌/)¶
(廣川畫跋/)¶
嗣滕王善畫蜂蟬燕雀驢子水牛曽見一本能巧之外¶
曲盡情理(唐朝名畫録/)¶
　　　寧王憲¶
寧王憲本名成器睿宗長子也拜左衛大將軍睿宗將¶
<pb:KR3h0061_WYG_021-13b>¶
建儲貳以成器嫡長而𤣥宗有討平韋氏之功意久未¶
定成器涕泣固讓言甚切至乃許之開元四年避昭成¶
皇后尊號改名憲封為寧王(舊唐書本傳/)¶
寧王善畫馬開元興慶池南華蕚樓下壁上有六馬衮¶
塵圖内明皇最眷愛玉面花驄謂無纖悉不備風鬃霧¶
鬛信偉如也後壁唯有五馬其一者失去信知神妙将¶
變化俱也(柳宗元龍城錄/)¶
　　五代¶
<pb:KR3h0061_WYG_021-14a>¶
　　　南唐後主李煜¶
南唐後主李煜字重光初名從嘉景第六子嗣立(五代/)¶
(史南唐世家/)¶
後主善屬文工書畫(馬令南唐書/)¶
後主才識清贍書畫兼精嘗觀所畫林木飛鳥遠過常¶
流髙出意外金陵王相家有雜禽花木李忠武家有竹¶
枝圖皆稀世之玩(郭若虚圖畫見聞志/)¶
李煜政事之暇寓意丹青頗到妙處自稱鍾峰𨼆居又¶
<pb:KR3h0061_WYG_021-14b>¶
曰鍾隠後主畫清爽不凡别為一格又能為墨竹畫風¶
虎雲龍圗有霸者之略(宣和畫譜/)¶
　　　蜀後主后金氏¶
後主后金氏名飛山成都人也年十六姿容絶世兼擅¶
繪事乾德初選入掖庭後冊立為皇后(十國春秋/)¶
　　　吳越王錢鏐¶
吳越王錢鏐字具美杭州臨安人梁太祖即位封鏐吳¶
越王(五代史吳越世家/)¶
<pb:KR3h0061_WYG_021-15a>¶
吳越王錢鏐畫墨竹(圖繪寶鑑/)¶
　　宋¶
　　　仁宗¶
仁宗諱禎初名受益英宗第六子(宋史本紀/)¶
仁宗皇帝天資穎悟聖藝神竒遇興援豪超逾庶品伏¶
聞齊國獻穆大長公主喪明之始親畫龍樹菩薩命待¶
詔鏤板印施舊有家藏御畫御馬一匹其毛赭白玉銜¶
勒上有宸翰題云慶歴四年七月十四日御畫兼有押¶
<pb:KR3h0061_WYG_021-15b>¶
字印寶兼曽見張文懿家有小猿一軸仍聞禁中有天¶
王菩薩像(圖畫見聞志/)¶
張丞相孫德淑収仁宗畫黑猿上有小御寶畫竒甚(米/)¶
(芾畫史/)¶
　　　徽宗¶
徽宗諱佶神宗第十一子(宋史本紀/)¶
國朝諸王弟多嗜富貴獨祐陵在藩時嗜玩早不凡所¶
事者獨筆研丹青圖史射御而已當紹聖元符間年始¶
<pb:KR3h0061_WYG_021-16a>¶
十六七扵是盛名聖譽布在人間識者已疑其當璧矣¶
初與王晉卿詵宗室大年令穰往來二人者皆喜作文¶
辭妙圖畫而大年又善黄庭堅故祐陵作庭堅書體後¶
自成一法也時亦就端邸内知客吳元瑜弄丹青元瑜¶
者畫學崔白書學薛稷而青出於藍者也後人不知往¶
往謂祐陵畫本崔白書學薛稷凡斯失其源派矣(蔡絛/)¶
(鐵圍山叢譚/)¶
徽宗皇帝天縱将聖藝極扵神即位未幾因公宰奉清¶
<pb:KR3h0061_WYG_021-16b>¶
閒之宴顧謂之曰朕萬幾餘暇别無他好惟好畫耳故¶
祕府之藏充牣填溢百倍先朝又取古今名人所畫上¶
自曹不興下至黄居宷集為一百帙列十四門總一千¶
五百件名之曰宣和睿覽集盖前世圖籍未有如是之¶
盛者也於是聖鑒周悉筆墨天成妙體衆形兼備六法¶
獨扵翎毛尤為注意多以生漆㸃睛隠然豆許髙出紙¶
素㡬欲活動衆史莫能也政和初嘗冩仙禽之形凡二¶
十題曰筠莊縱鶴圖或戲上林或飲太液翔鳯躍龍之¶
<pb:KR3h0061_WYG_021-17a>¶
形警露舞風之態引吭唳天以極其思刷羽清泉以致¶
其潔並立而不争獨行而不倚閑暇之格清迥之姿寓¶
扵縑素之上各極其妙而莫有同者焉已而又製竒峰¶
散綺圖意匠天成工奪造化妙外之趣咫尺千里其晴¶
巒疊秀則閬風羣玉也明霞紓綵則天漢銀潢也飛觀¶
倚空則仙人樓居也至扵祥光瑞氣浮動扵縹緲空明¶
之間使覽之者欲跨汗漫登蓬瀛飄飄焉嶢嶢焉若投¶
六合而隘九州也五年三月上已賜宰臣以下燕扵瓊¶
<pb:KR3h0061_WYG_021-17b>¶
林侍從皆預酒半上遣中使持大盃勸飲且以龍翔池¶
鸂鶒圖并題序宣示羣臣凡預燕者皆起立環觀無不¶
仰聖文覩奎畫賛歎乎天下之至神至精也其後以太¶
平日久諸福之物可致之祥湊無虚日史不絶書動物¶
則赤烏白鵲天鹿文禽之屬擾扵禁籞植物則檜芝珠¶
蓮金柑駢竹𤓰花來禽之類連理並蔕不可勝紀乃取¶
其尤異者凡十五種寫之丹青亦目曰宣和睿覽冊復¶
有素馨末利天竺婆羅種種異産䆒其方域窮其性類¶
<pb:KR3h0061_WYG_021-18a>¶
賦之扵詠歌載之扵圖繪續為第二冊已而玉芝競秀¶
扵宮闥甘露宵零扵紫篁陽烏丹兎鸚鵡雪鷹越裳之¶
雉玉質皎潔鸑鷟之雛金色煥爛六目七星巢蓮之龜¶
盤螭翥鳯萬嵗之石並幹䨇葉連理之蕉亦十五物作¶
冊第三又凡所得純白禽獸一一寫形作冊第四増加¶
不已至累千冊各命輔臣題跋其後實亦冠絶古今之¶
美也(鄧椿畫繼/)¶
徽宗尤善墨花石作墨竹𦂳細不分濃淡一色焦墨叢¶
<pb:KR3h0061_WYG_021-18b>¶
密處微露白道自成一家畫後押字用天水及宣和政¶
和小璽或用瓢印蟲魚篆文(畫史㑹要/)¶
　　　髙宗¶
髙宗諱構字德基徽宗第九子(宋史本紀/)¶
髙宗書畫皆妙作人物山水竹石自有天成之趣上用¶
乾封印晚居北内多用太上皇帝之寶德夀殿寶御府¶
圖書(圖繪寶鑑/)¶
　　　劉貴妃¶
<pb:KR3h0061_WYG_021-19a>¶
劉貴妃臨安人紹興十八年入宮專掌御前文字工書¶
畫畫上用奉華堂印(陳善杭州志/)¶
　　　劉婉儀¶
劉婉儀初入宮封宜春郡夫人尋進才人(宋史本傳/)¶
劉夫人善冩人物得古人筆法髙宗甚愛之(畫史㑹要/)¶
　　　周王元儼¶
周王元儼太宗子諡恭肅(宋史本傳/)¶
恭肅王名重戚藩精扵像物嘗觀所畫鶴竹雪毛丹頂¶
<pb:KR3h0061_WYG_021-19b>¶
傳警露之姿翠葉霜筠盡含煙之態亦嘗自朽十六羅¶
漢令蜀人尹質描染稜稜風骨非常格所能及(圖畫見/)¶
(聞志/)¶
　　　景王宗漢¶
景王宗漢(畫繼云/字獻甫)英宗幼弟累拜保寧軍留後鄴國公¶
東陽安康郡王元符初以彰德軍節度使檢校司空嗣¶
濮王大觀三年贈太師追封景王諡孝簡善畫嘗作八¶
鳫圗人稱其工(宋史本傳/)¶
<pb:KR3h0061_WYG_021-20a>¶
嗣濮王宗漢作蘆鳫有佳思米元章題詩曰偃蹇汀眠¶
鳫蕭梢風觸蘆京塵方滿眼速為喚花奴又曰野趣分¶
弱水風花剪鑑湖塵中不作惡為有鄴公圖元章許予¶
甚嚴詩意如此則可知其含豪運思矣(畫繼/)¶
景王宗漢無聲色之好惟以丹青自娛氣韻瀟灑(畫史/)¶
(㑹要/)¶
　　　益王頵¶
益王頵初名仲格英宗第四子諡端獻(宋史本傳/)¶
<pb:KR3h0061_WYG_021-20b>¶
端獻王頵戯作小筆花竹蔬果與夫難状之景粲然目¶
前以寫墨竹其茂梢勁節吟風㵼露拂雲篩月之態無¶
不曲盡其妙復善蝦魚蒲藻古木江蘆有滄洲水雲之¶
趣非畫工所得以窺其藩籬也(宣和畫譜/)¶
　　　鄆王楷¶
鄆王楷徽宗第三子初名煥始封魏國公進髙密郡王¶
厯十一節度使政和八年廷䇿進士唱名第一超拜太¶
傅改王鄆(宋史本傳/)¶
<pb:KR3h0061_WYG_021-21a>¶
鄆王禀資秀拔為學精到性極嗜畫頗多儲積凡得珍¶
圖即日上進而御府所賜亦不為少復皆絶品故王府¶
畫目至數千計又復時作小筆花鳥便面克肖聖藝今¶
秘閣畫目有水墨筍竹及墨竹蒲竹等圖(畫繼/)¶
鄆王善畫花鳥極為精到尤善墨花但用墨麤欠生動¶
耳(圖繪寳鑑/)¶
　　　漢王士遵¶
漢王士遵髙宗之叔善人物山水著色景頗似李昭道¶
<pb:KR3h0061_WYG_021-21b>¶
紹興間一時婦女服飾及琵琶院面所作多以小景山¶
水寔始扵士遵其筆超俗(圖繪寶鑑/)¶
　　　景獻太子詢¶
景獻太子詢燕王後藝祖十一世孫初名與愿開禧元¶
年立為皇太子(宋史本傳/)¶
景獻太子善畫竹石(圖繪寳鑑/)¶
　　　臨川郡王廼裕¶
臨川郡王廼裕景獻太子子尤工墨竹喜作挂屛長竿¶
<pb:KR3h0061_WYG_021-22a>¶
枝梢旁出如簷底乍見濃墨獵獵頗具掀舞之態題詩¶
其上用善雅堂印(圖繪寶鑑/)¶
　　　越國夫人王氏¶
越國夫人王氏端獻王婦王審琦後以淡墨冩竹整整¶
斜斜曲盡其態見者疑其影落縑素(圖繪寳鑑/)¶
　　遼¶
　　　聖宗¶
聖宗諱隆緒小字文殊努十嵗能詩既長精射法曉音¶
<pb:KR3h0061_WYG_021-22b>¶
律好繪畫(遼史本紀/)¶
　　　興宗¶
興宗諱宗真字雅布濟小字濟古爾聖宗長子(遼史本紀/)¶
郭若虚曰皇朝與大遼馳禮繼好息民曠古未有慶歴¶
中其主(號興/宗)以五幅縑畫千角鹿圖為獻旁題年月日¶
御畫上命張圖扵太清樓下召近臣縱觀次日又勅中¶
闈宣命婦觀之畢藏扵天章閣(圖畫見聞志/)¶
　　金¶
<pb:KR3h0061_WYG_021-23a>¶
　　　海陵王¶
海陵王亮字元功本諱廸古遼王宗幹第二子在位十¶
二年大定初降封為海陵郡王謚曰煬(金史本紀/)¶
海陵煬王以才藝自矜好冩方竹亦有竒致嘗遣使入¶
宋藏畫工扵衆中潛冩西湖圖歸國而繪已象扵吳山¶
最髙處因有立馬吳山第一峰之句(繪事備考/)¶
　　　顯宗¶
顯宗諱允恭本諱呼塔噶世宗第二子章宗父世宗即¶
<pb:KR3h0061_WYG_021-23b>¶
位封楚王置官屬賜名允廸專心學問與諸儒臣講議¶
扵承華殿燕閑觀書乙夜忘倦(金史世紀補/)¶
顯宗畫獐鹿人馬學李伯時墨竹自成一家雖未臻神¶
妙亦不涉流俗章宗每題其籖(圖繪寳鑑/)¶
　　元¶
　　　文宗¶
文宗諱圖卜特穆爾武宗次子明宗弟也(元史本紀/)¶
文宗居金陵時命房大年畫京都萬嵗山大年辭以未¶
<pb:KR3h0061_WYG_021-24a>¶
嘗至其地上索紙為布畫位置令按藁圖上格法遒整¶
雖專工所莫及(陶宗儀輟耕録/)¶
　　　小薛太子¶
小薛太子泰定皇帝次三子(元史諸王表/)¶
鄧文原題小薛王畫鹿云禮樂河間雅好儒曽陪校獵¶
奉金輿晝長靈囿觀遊後政暇嘉賔燕集餘蛺蝶圖工¶
人去久騶虞詩好化行初宗藩翰墨留珍賞憑仗相如¶
賦子虚(鄧文原巴西集/)¶
<pb:KR3h0061_WYG_021-24b>¶
　　明¶
　　　太祖¶
太祖諱元璋字國瑞濠州人也姓朱廟號太祖(圖繪寳/)¶
(鑑續纂/)¶
太祖嘗命畫史周𤣥素繪天下江山扵殿壁𤣥素對曰¶
臣未嘗徧厯九州惟陛下賜草規模臣謹依潤之上即¶
操筆倐成大勢𤣥素對曰陛下山河已定安敢復動上¶
恱(畫史㑹要/)¶
<pb:KR3h0061_WYG_021-25a>¶
　　　宣宗¶
宣宗諱瞻㙋仁宗嫡長子也翰墨圖畫隨意所在盡極¶
精妙(畫史㑹要/)¶
宣宗御製山水圖歌序曰長春真人劉淵然志存閒佚¶
辭歸南京朕重其去也因取孔子仁智夀樂之㫖援筆¶
作山水圖賜之(畫史㑹要/)¶
貝泰為祭酒宣廟召見便殿賜御製招隠歌及翎毛二¶
十四幅(列卿紀/)¶
<pb:KR3h0061_WYG_021-25b>¶
夏原吉誕辰上親繪夀星圖又親繪秋香梅竹二圗文¶
禽非熊春霽魚㳺春水圖賜焉(王鏊震澤集/)¶
宣廟御筆有山水有人物有花果翎毛有草蟲上有年¶
月及賜臣名寳用不一有廣運之寳武英殿寳雍熙世¶
人等圖書(圖繪寳鑑續纂/)¶
宣廟畫蟾吸樹上蟬御書賜楊溥(袁中道㳺居錄/)¶
宣宗萬幾之暇㳺戲翰墨點染冩生遂與宣和争勝(列/)¶
(朝詩集/)¶
<pb:KR3h0061_WYG_021-26a>¶
　　　憲宗¶
憲宗諱見深英宗長子也(珊瑚網/)¶
憲宗嘗冩張三丰像神彩飛動超然塵表(畫史㑹要/)¶
　　　孝宗¶
孝宗諱祐樘憲宗子也(鐡網珊瑚/)¶
孝宗萬幾之暇㳺筆自娛點刷精妍妙得形似(畫史㑹/)¶
(要/)¶
憲廟孝廟御筆皆神像上識以年月及寶(圖繪寶鑑續/)¶
<pb:KR3h0061_WYG_021-26b>¶
(纂/)¶
　　　周定王橚¶
周定王橚國開封以國土遠曠庶草蕃廡辨察其可佐¶
饑饉者種植四百餘種繪而疏之名救荒本草(珊瑚網/)¶
　　　周憲王有燉¶
周憲王有燉定王子好文辭兼工書畫(朱謀㙔藩獻記/)¶
憲王畫瓶盆中牡丹最有神態(畫史㑹要/)¶
　　　鎮平王有爌¶
<pb:KR3h0061_WYG_021-27a>¶
鎮平王有爌周定王第八子工吟咏兼通畫有菊譜圖¶
(畫史㑹要/)¶
　　　寧靖王奠培¶
寧靖王奠培號竹林嬾仙寧獻王孫寫山水若草草不¶
經意自然神妙(畫史㑹要/)¶
　　　唐成王彌鍗¶
唐成王彌鍗莊王之子也篤行博學工詩繪𢎞治二年¶
嗣爵(藩獻記/)¶
<pb:KR3h0061_WYG_021-27b>¶
　　　岷靖王彦汰¶
岷靖王彦汰𢎞治十七年封天資俊逸經史諸書一覽¶
即知大指尤善為詩工繪事(徐氏海隅集/)¶
　　　三城王芝垝¶
三城王芝垝唐憲王子也博通羣書尤嗜繪事法書名¶
畫未嘗一日去手(藩獻記/)¶
　　　富順王厚焜¶
富順王厚焜荆和王第二子也潛心問學博貫羣藝嗜¶
<pb:KR3h0061_WYG_021-28a>¶
詩兼精繪事一日拂素圖蜀葵移暴日中蜂蜨叢集花¶
上拂之輙來其神妙動物如此(藩獻記/)¶
　　　樂安端簡王拱欏¶
樂安端簡王拱欏靖莊王子也以文雅才辨著稱兼精¶
繪事(藩獻記/)¶
　　　枝江王致樨¶
枝江王致樨字仲馨詩畫靡不精詣(海隅集/)¶
　　　浦陽王常漿¶
<pb:KR3h0061_WYG_021-28b>¶
浦陽王常漿善畫(畫史㑹要/)¶
　　　湘王¶
湘王善畫嬰兒(畫史㑹要/)¶
　　　遼王¶
遼王善畫人物(畫史㑹要/)¶
　　　衡陽王¶
衡陽王善畫鷹鸇(畫史㑹要/)¶
　　　永寧王¶
<pb:KR3h0061_WYG_021-29a>¶
　永寧王善畫牡丹(畫史㑹要/)¶
　　　　建安王¶
　建安王號中仙善冩翎毛(畫史㑹要/)¶
　　　　鍾陵王¶
　鍾陵王善畫人物(畫史㑹要/)¶
　　　　潞王¶
　潞王善畫竹石(圖繪寳鑑續纂/)¶
　　　　魯王¶
<pb:KR3h0061_WYG_021-29b>¶
　魯王善畫蘭竹(圖繪寳鑑續纂/)¶
　　　　肅王¶
　肅王善花鳥蘭石(圖繪寳鑑續纂/)¶
　¶
　¶
　¶
　¶
御定佩文齋書畫譜卷二十一¶
