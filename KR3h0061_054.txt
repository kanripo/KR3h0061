# -*- mode: mandoku-view; -*-
#+TITLE: 御定佩文齋書畫譜
#+DATE: 2015-08-24 23:15:59.692795
#+PROPERTY: ID KR3h0061
#+PROPERTY: BASEEDITION WYG    
#+PROPERTY: JUAN [卷五十四]目録
<pb:KR3h0061_WYG_054-1a>¶
　欽定四庫全書¶
御定佩文齋書畫譜目録¶
　　第五十四卷¶
　　　畫家𫝊十¶
　　　　　元(二/)¶
　　　　黄公望　　　　　王䝉¶
　　　　倪瓉　　　　　　吳鎮¶
　　　　盛洪　　　　　　盛懋¶
<pb:KR3h0061_WYG_054-1b>¶
　　　　曹知白　　　　　曹慶孫¶
　　　　張以文　　　　　張中¶
　　　　莊麟　　　　　　崔復¶
　　　　王珪　　　　　　朱玉¶
　　　　王繹　　　　　　陶復初¶
　　　　陶宗暹　　　　　陳立善¶
　　　　陳處亨　　　　　郯韶¶
　　　　趙元　　　　　　陸廣¶
<pb:KR3h0061_WYG_054-2a>¶
　　　陳植　　　　　　崔彦輔¶
　　　毛倫　　　　　　李中明¶
　　　柴浩　　　　　　陳亦所¶
　　　繆佚　　　　　　徐愷¶
　　　曾瑞　　　　　　周文質¶
　　　趙良弼　　　　　張觀¶
　　　趙清澗　　　　　冷起巖¶
　　　胡欽亮　　　　　孟玉澗¶
<pb:KR3h0061_WYG_054-2b>¶
　　　莫廷瑒　　　　　姚彦卿¶
　　　巴延布哈　　　　持嘉君實¶
　　　蕭鵬摶　　　　　丁野夫¶
　　　李康　　　　　　周朗¶
　　　黎仲瑾　　　　　謝仲和¶
　　　何思敬　　　　　崔旭¶
　　　金汝霖　　　　　楊清溪¶
　　　吳伯昭　　　　　楊文昭¶
<pb:KR3h0061_WYG_054-3a>¶
　　　曾雲峰　　　　　劉宗海¶
　　　謝君績　　　　　莫慶善¶
　　　馮文仲　　　　　虞瑞巖¶
　　　吳筠軒　　　　　宋元凱¶
　　　倪驤　　　　　　葉可觀¶
　　　葉清支　　　　　謝伯誠¶
　　　李立　　　　　　熊夣祥¶
　　　趙渙　　　　　　陳貞¶
<pb:KR3h0061_WYG_054-3b>¶
　　　張渥　　　　　　束宗庚¶
　　　倪宏　　　　　　邊魯¶
　　　楊周卿　　　　　髙暹¶
　　　林子文　　　　　陳肖堂¶
　　　毛楚哲　　　　　董旭¶
　　　鄧覺非　　　　　堵簡¶
　　　焦白　　　　　　瞿智¶
　　　巴延守仁　　　　徐貽¶
<pb:KR3h0061_WYG_054-4a>¶
　　　束遂菴　　　　　沈復¶
　　　費松年　　　　　姚淡如¶
　　　王麟　　　　　　陳彦徳¶
　　　張明卿　　　　　陳大倫¶
　　　韓介玉　　　　　支叔芳¶
　　　陳昇　　　　　　王熙¶
　　　趙希逺　　　　　夏文彦¶
　　　黄周　　　　　　田景延¶
<pb:KR3h0061_WYG_054-4b>¶
　　　孔叔平　　　　　趙𠂻¶
　　　任子昭　　　　　吳近仁¶
　　　陳可復　　　　　方君瑞¶
　　　金潤夫　　　　　金質夫¶
　　　姜清叟　　　　　陸厚¶
　　　魏顒　　　　　　葉梓素¶
　　　吳大素　　　　　于元鼒¶
　　　閻驤　　　　　　顧伯髙¶
<pb:KR3h0061_WYG_054-5a>¶
　　　錢君用　　　　　趙安道¶
　　　金禹瑞　　　　　楊仲開¶
　　　吕仲　　　　　　李士安¶
　　　李道行　　　　　李師孟¶
　　　周巽卿　　　　　湯有吉¶
　　　李端　　　　　　堵信卿¶
　　　南宫文信　　　　張心田¶
　　　孟仲良　　　　　陳公望¶
<pb:KR3h0061_WYG_054-5b>¶
　　　莫士元　　　　　金徳謙¶
　　　吳宗起　　　　　朱大年¶
　　　吳若水　　　　　李良心¶
　　　張定　　　　　　鄭録¶
　　　朱肅　　　　　　夏子言¶
　　　陳公才　　　　　曾勉¶
　　　焦粲　　　　　　伍元如¶
　　　沈瑞　　　　　　曹煥章¶
<pb:KR3h0061_WYG_054-6a>¶
　　　張英　　　　　　於務道¶
　　　陳寳生　　　　　王立中¶
　　　持嘉希曾　　　　陳岳¶
　　　卞仲子　　　　　卞珏¶
　　　李通　　　　　　張令¶
　　　喬戚里　　　　　自然老人¶
　　　牛老　　　　　　寫真張翁¶
　　　簡生　　　　　　何大夫¶
<pb:KR3h0061_WYG_054-6b>¶
　　　吉學士　　　　　孫寫真¶
　　　馬郎中　　　　　水東山人¶
　　　沈處士　　　　　蘓大年¶
　　　夏汲清　　　　　宋嘉禾¶
　　　王正貞　　　　　宋汝志¶
　　　張羽材　　　　　張嗣成¶
　　　張嗣徳　　　　　方從義¶
　　　吳霞所　　　　　張彦輔¶
<pb:KR3h0061_WYG_054-7a>¶
　　　張雨　　　　　　簡天碧¶
　　　馬臻　　　　　　趙元靖¶
　　　丁清溪　　　　　王景昇¶
　　　徐太虚　　　　　盧益修¶
　　　蕭月潭　　　　　李道士¶
　　　周愚　　　　　　彭道士¶
　　　莫起炎　　　　　蕭得周¶
　　　郎𤣥隠　　　　　鄒復雷¶
<pb:KR3h0061_WYG_054-7b>¶
　　　鄒復元　　　　　康鍊師¶
　　　曾道士　　　　　釋溥光¶
　　　釋溥圓　　　　　釋海雲¶
　　　釋妙圓　　　　　釋智浩¶
　　　釋道隠　　　　　釋允才¶
　　　釋時溥　　　　　釋智海¶
　　　釋普明　　　　　釋柏子庭¶
　　　釋維翰　　　　　釋慧甄¶
<pb:KR3h0061_WYG_054-8a>¶
　　　釋絶照　　　　　釋性天然¶
　　　釋枯林　　　　　釋鏡塘¶
　　　釋無詰　　　　　釋南岳雲¶
　　　釋蓮　　　　　　釋海¶
　　　釋宗瑩　　　　　釋大訢¶
　　　釋亮　　　　　　釋用¶
　　　釋鑑　　　　　　釋方厓¶
　　　釋本誠　　　　　釋慧梵¶
<pb:KR3h0061_WYG_054-8b>¶
　　　釋仲山　　　　　釋樵枯子¶
　　　松菴上人　　　　瑞上人¶
　　　管夫人　　　　　李夫人¶
　　　劉氏　　　　　　蔣氏¶
　　　張氏¶
#+PROPERTY: JUAN 卷五十四
<pb:KR3h0061_WYG_054-9a>¶
　欽定四庫全書¶
御定佩文齋書畫譜卷五十四¶
　　畫家𫝊十¶
　　　元(二/)¶
　　　　黄公望¶
　黄公望字子乆(輟耕録云本姓/陸繼永嘉黄氏)其父九十始得之曰黄¶
　公望子乆矣因而名字焉號一峰又號大癡道人平江¶
　常熟人幼聰敏應神童科經史二氏九流之學無不通¶
<pb:KR3h0061_WYG_054-9b>¶
　曉開三教堂於蘓之文徳橋後隠於富春(王逄梧溪集/云黄公望嘗)¶
　(掾中臺察院/後入道去)山水師董源巨然晩年變其法自成一家¶
　山頭多礬石别有一種風度(畫史㑹要/)¶
　倪瓉題子乆畫云本朝畫山林水石髙尚書之氣韻閒¶
　逸趙榮禄之筆墨峻㧞黄子乆之逸邁王叔明之秀潤¶
　清新其品第固自有甲乙之分然皆予斂袵無間言者¶
　外此則非予所知矣(清閟閣遺藁/)¶
　唐棣云一峰道人晩年學畫山水便自精到(鐡網珊瑚/)¶
<pb:KR3h0061_WYG_054-10a>¶
黄公望畫入逸品其所作山水訣亦有理致(輟耕録/)¶
公望居富春領略江山釣灘之概性頗豪放袖攜紙筆¶
凡遇景物輙即模記後居常熟探閲虞山朝暮之變幻¶
四時隂霽之氣運得於心而形於筆故所畫千丘萬壑¶
愈出愈竒重巒疊嶂越深越妙其設色淺絳者為多青¶
緑水墨者少雖師董源實出於藍(圖繪寳鑑/)¶
大癡畫格有二一種作淺絳色者山頭多礬石筆勢雄¶
偉一種作水墨者皴紋極少筆意尤為簡逺(清河書畫/)¶
<pb:KR3h0061_WYG_054-10b>¶
(舫/)¶
元季四大家以黄公望為冠而王䝉倪瓉吳仲圭與之¶
對壘(容臺集/)¶
　　　王蒙¶
王蒙字叔明吳興人號黄鶴山樵趙松雪之外孫也素¶
好畫得外氏法然不求妍於時惟假筆意以寓其天機¶
之妙為文章不尚矩度頃刻數千言可就(王逹善聼雨/)¶
(樓諸賢記/)¶
<pb:KR3h0061_WYG_054-11a>¶
王蒙山水師巨然甚得用墨法秀潤可喜亦善人物(畫/)¶
(史㑹要/)¶
叔明師王維穠郁深至(藝苑巵言/)¶
王蒙生平不用絹素惟於紙上寫之其得意之筆常用¶
數家皴法山水多至數十重樹木不下數十種徑路迂¶
廻煙靄微茫曲盡山林幽致(續𢎞簡録/)¶
叔明自是寫圖手逺近位置歴然不為山林煙靄之所¶
汨沒為陶宗儀寫南村圖鳬鴨猫犬紡車舂碓家人噐¶
<pb:KR3h0061_WYG_054-11b>¶
具一一畢備若子久渾厚雲林疎簡雖各極所擅而施¶
之圖似終遜黄鶴(六研齋二筆/)¶
王叔明畫從趙文敏風韻中来故酷似其舅又汎濫唐¶
宋名家而以董源王維為宗故其縱逸多姿又徃徃出¶
文敏規格之外若使叔明専門師文敏未必不為文敏¶
所掩也(容臺集/)¶
　　　倪瓉¶
倪瓉字元鎮雲林其自號也(雲林遺事云署名曰東海/瓉或曰嬾瓉變姓名曰奚)¶
<pb:KR3h0061_WYG_054-12a>¶
(𤣥朗或曰𤣥映别號五曰荆蠻民淨名居士朱陽館主/蕭閑仙卿雲林子雲林多用以題詩畫故尤著畫史㑹)¶
(要云無/錫人)家故饒於資輕財好學嘗築清閟閣蓄古書畫¶
於中人罕跡其所愛寫溪山竹石攻詞翰皆極古意性¶
甚狷介好潔絶類海岳翁(畫史㑹要云素有/潔癖人號曰倪迂)尤善自晦¶
匿盡棄其所蓄扁舟獨坐與漁夫野叟混跡於五湖三¶
泖間又類天随子(錢溥雲林詩集序/)¶
元鎮好僧寺一住必旬日篝燈木榻蕭然宴坐時操紙¶
筆作竹石小景客求必與一時好事者購之價至數十¶
<pb:KR3h0061_WYG_054-12b>¶
金壯年有巨幅雅宜山圖為當世所珍(顧元慶雲林遺/)¶
(事/)¶
張士誠弟士信聞元鎮善畫使人持絹縑侑以幣求其¶
筆元鎮怒曰予生不為王門畫師即裂其絹而却其幣¶
(同上/)¶
雲林畫林木平逺竹石殊無市朝塵埃氣寫山水不著¶
人物(畫史會要/)¶
顧謹中云倪迂初以董源為師及乎晩年愈益精詣一¶
<pb:KR3h0061_WYG_054-13a>¶
變古法以天真幽淡為宗所謂漸老漸熟者若不從北¶
苑築基不容易到耳(同上/)¶
元鎮極簡雅似嫩而蒼宋人易摹元人難摹元人猶可¶
學獨元鎮不可學也(藝苑巵言/)¶
迂翁畫在勝國時可稱逸品古淡天然米癡後一人也¶
(容臺集/)¶
雲林山水早嵗學北苑乃自成一家圖繪寳鑑以為師¶
馮覲覲閹人耳雲林負氣節必不師其畫(同上/)¶
<pb:KR3h0061_WYG_054-13b>¶
雲林山水著色者甚少間作一二繪染深得古法(六研/)¶
(齋二筆/)¶
　　　吳鎮¶
吳鎮字仲圭號梅花道人嘉興魏塘人工詞翰尤善畫¶
山水竹木臻極妙品不下許道寧文與可與可以竹掩¶
其畫仲圭以畫掩其竹為人抗簡孤潔其畫雖勢力不¶
能奪唯以佳紙筆投之欣然就几随所欲為乃可得也¶
故仲圭於絹素畫絶少(孫大雅滄螺集/)¶
<pb:KR3h0061_WYG_054-14a>¶
吳鎮畫山水師巨然其臨摹及合作者絶佳而徃徃𫝊¶
於世者皆不専志故極率略亦能墨竹墨花(圖繪寳鑑/)¶
吳仲圭本與盛子昭比門而居四方以金帛求子昭畫¶
者甚衆而仲圭之門閴然妻子頗笑之仲圭曰二十年¶
後不復爾果如其言盛雖工實有筆墨蹊徑非若仲圭¶
之蒼蒼莽莽有林下風氣所謂氣韻非邪(容臺集/)¶
仲圭忍貧孤隠極不喜為人作畫至於寫像尤所靳者¶
(六研齋二筆/)¶
<pb:KR3h0061_WYG_054-14b>¶
　　　盛洪(畫史㑹要/作盛洪甫)¶
盛洪字文裕子昭之父臨安人僑寓嘉興畫人物翎毛¶
山水各臻工巧(鄒衡嘉興志補/)¶
　　　盛懋¶
盛懋字子昭善畫山水人物花鳥始學陳仲羙略變其¶
法精緻有餘特過於巧(畫史㑹要/)¶
　　　曹知白¶
曹知白字又𤣥(畫史㑹要/云字貞素)别號雲西華亭人至元中為¶
<pb:KR3h0061_WYG_054-15a>¶
崐山教諭意甚不樂遂辭去隠居讀易或放筆圖畫掀¶
髯長嘯人莫窺其際(松江志/)¶
曹雲西山水師馮覲筆墨差弱而清氣可愛(畫史㑹要/)¶
吾松善畫者在勝國時莫過曹雲西其平逺法李成山¶
水師郭熙盖郭亦本之李成也筆墨清潤全無俗氣(四/)¶
(友齋叢説/)¶
　　　曹慶孫¶
曹慶孫字經善號安稚生雲西族姪官浮安教諭善畫¶
<pb:KR3h0061_WYG_054-15b>¶
(劉璋書畫史/)¶
　　　張以文¶
張以文松江人董其昌云吾鄉畫家元時有曹雲西張¶
以文張子正諸人皆名筆(畫禪随筆/)¶
　　　張中¶
張中字子正(一作/子政)松江人畫山水師黄一峰亦能墨戲¶
(圖繪寳鑑/)¶
　　　莊麟¶
<pb:KR3h0061_WYG_054-16a>¶
莊麟字文昭江東人居京口書畫與郭畀齊名(鎮江府/)¶
(志/)¶
　　　崔復¶
崔復趙雍壻有學行善繪事(徐一夔始豐藁/)¶
　　　王珪¶
王珪字君璋嘗以材異辟同知辰州辭不起築室於虞¶
山之間澄心觀道善鼔琴又工畫布置繁宻意趣幽逺¶
號中陽老人(鄧韍常熟志/)¶
<pb:KR3h0061_WYG_054-16b>¶
　　　朱玉¶
朱玉字君璧崑山人喜繪事聞佳山水毎翛然獨徃永¶
嘉王振鵬在仁宗朝以界畫稱㫖玉從之遊盡得其技¶
嘗奉命圖藏經佛像引首以進方不盈矩曲盡其妙而¶
意度横生不束於繩墨人言王君盖不之過云(朱珪名/)¶
(蹟録/)¶
君璧作紫霧龍宫翠蓬神闕二圖十年始就人謂其妙¶
入神品元季海寇犯境邑人棄家避難君璧獨抱二圖¶
<pb:KR3h0061_WYG_054-17a>¶
坐樓上寇遥望城中虹氣貫月蹤跡而至虹自君璧樓¶
中出疑有至寳攘之見二圖大怒裂碎而去楊鐡崖名¶
其樓曰虹月樓(六研齋二筆/)¶
　　　王繹¶
王繹字思善自號癡絶其先睦人居杭之新門年十二¶
三已能丹青亦觧寫真於小像特妙著采繪法授人(輟/)¶
(耕録/)¶
王繹長於小像不徒得其形似兼得其神氣(圖繪寳鑑/)¶
<pb:KR3h0061_WYG_054-17b>¶
　　　陶復初¶
陶復初字明本號介軒老人天台人(見書/家𫝊)官台州儒學¶
教授善墨竹師李薊丘父子及著色竹甚佳亦能山水¶
(畫史㑹要/)¶
　　　陶宗暹¶
陶宗暹一名文昭(復初/從子)字晉生官江浙儒學提舉書畫¶
並擅一時(續𢎞簡録/)¶
　　　陳立善¶
<pb:KR3h0061_WYG_054-18a>¶
陳立善黄巖人至正中為慶元路照磨工梅花與㑹稽¶
王冕齊名(程敏政篁墩集/)¶
　　　陳處亨¶
陳處亨號方山立善子墨梅妙得其𫝊(篁墩集/)¶
　　　郯韶¶
郯韶字九成吳興人至正中嘗辟試漕府掾不事奔競¶
澹然以詩酒自樂自號雲臺散吏又號苕溪漁者日徃¶
来於玉山與諸君相倡和素不善畫偶捉筆為山水圖¶
<pb:KR3h0061_WYG_054-18b>¶
爛熳竒詭坐客咸嘖嘖稱歎(雲臺集/)¶
　　　趙元(一作/原)¶
趙元字善長山東人畫山水師董源(圖繪寳鑑/)¶
趙善長氏妙於繪事以荆關法為遜學周君畫天香深¶
處圖(雲林遺集/)¶
趙善長山水雄麗可鴈行叔明其墨竹尤得簡貴一法¶
(六研齋筆記/)¶
　　　陸廣¶
<pb:KR3h0061_WYG_054-19a>¶
陸廣字季𢎞號天㳺生吳人畫倣王叔明落筆蒼古用¶
墨不凡其寫樹枝有鸞舞蛇驚之勢(畫史㑹要/)¶
陸天㳺在幼文雲西間以蕭散幽淡為宗(紫桃軒雜綴/)¶
　　　陳植¶
陳植字叔方號慎獨癡叟(圖繪寳鑑/云吳郡人)純行篤孝又能力¶
學其為詩刻苦精練至於畫思之盤礴祼跣山林泉石¶
幽篁怪木各盡其變態然貴富以挟而求之者雖百金¶
不以予一筆(鄭元祐僑吳集/)¶
<pb:KR3h0061_WYG_054-19b>¶
陳植畫樹石甚有意趣(圖繪寳鑑/)¶
陳慎獨寫江浦樹石蒼莽疎宕有子久氣韻(六研齋筆/)¶
(記/)¶
　　　崔彦輔¶
崔彦輔錢塘人號雲林生(見書/家𫝊)與王蒙俱吳興趙氏甥¶
畫亦超詣(陳善杭州志/)¶
　　　毛倫¶
毛倫字仲庠諸暨人居貧自樂放情吟嘯或寫木石或¶
<pb:KR3h0061_WYG_054-20a>¶
作墨牛與遊者多名人或勸之仕則張目不答(駱問禮/)¶
(萬縷集/)¶
　　　李中明¶
李中明工山水甚為鄉人黄鎮成所推(閩書/)¶
　　　柴浩¶
柴浩字飬吾永嘉人嘗寄跡於鄞師米南宫寫雲山煙¶
巒變滅渾然天成(楊實寜波郡志/)¶
　　　陳亦所¶
<pb:KR3h0061_WYG_054-20b>¶
陳亦所失其名陳容四世孫亦善畫龍龍得容筆法(閩/)¶
(書/)¶
　　　繆佚¶
繆佚字叔明侃弟能詩善畫嘗寫林塘圖倪雲林楊廉¶
夫並為題咏(常熟志/)¶
　　　徐愷¶
徐愷字士元(一作/士原)湖州南潯鎮人畫山水師李成(圖繪/)¶
(寳鑑/)¶
<pb:KR3h0061_WYG_054-21a>¶
　　　曾瑞¶
曾瑞字瑞卿大興人羡錢唐景物之盛因而家焉志不¶
屈物故不願仕自號褐夫善丹青(鍾嗣成録鬼簿/)¶
瑞卿工畫山水學范寛(圖繪寳鑑/)¶
曾瑞卿有神龍卧沙圖(劉詵桂隠詩集/)¶
　　　周文質¶
周文質字仲彬其先建徳人後居杭州學問該博文章¶
新竒善丹青(録鬼簿/)¶
<pb:KR3h0061_WYG_054-21b>¶
　　　趙良弼¶
趙良弼字君卿東平人補嘉興路吏遷調杭州善丹青¶
(録鬼簿/)¶
　　　張觀¶
張觀字可觀松江楓涇人畫山水學夏珪馬逺特長於¶
模倣(畫史㑹要/)¶
可觀與吳仲圭遊故其筆力古勁無俗弱之氣(太平清/)¶
(話/)¶
<pb:KR3h0061_WYG_054-22a>¶
　　　趙清澗¶
趙清澗淮人工畫人物仕女(畫史㑹要/)¶
　　　冷起巖¶
冷起巖居京師工𫝊神至正間嘗寫御容稱㫖(圖繪寳/)¶
(鑑/)¶
　　　胡欽亮¶
胡欽亮烏程人以畫名(湖州志/)¶
　　　孟玉澗¶
<pb:KR3h0061_WYG_054-22b>¶
孟玉澗(名珍楊鐡厓有題孟珍/玉澗畫岳陽小景詩)字季生號天澤與胡欽¶
亮同學善花鳥翎毛為當世珍重尤長山水(徐守綱烏/)¶
(程志/)¶
　　　莫廷瑒¶
莫廷瑒歸安人與孟玉澗同時亦以畫名(湖州志/)¶
　　　姚彦卿¶
姚彦卿與孟玉澗同時亦能畫(圖繪寳鑑/)¶
姚彦卿寫山水師郭熙筆勁健而近熟乏髙曠之趣(詹/)¶
<pb:KR3h0061_WYG_054-23a>¶
(東圖𤣥覽/)¶
　　　巴延布哈(巴延布/哈徳濟)¶
巴延布哈號蒼巖(元史作/蒼崖)官至江東㢘訪副使(見書/家傳)工¶
畫龍(畫史會要/)¶
　　　持嘉君實¶
持嘉君實女真人居燕城畫竹學劉自然頗有意趣(畫/)¶
(史㑹要/)¶
　　　蕭鵬摶¶
<pb:KR3h0061_WYG_054-23b>¶
蕭鵬摶字圖南本契丹人(見書/家𫝊)詩書畫三事皆追宗黄¶
華尤長山水亦善墨寫梅竹(畫史㑹要/)¶
　　　丁野夫¶
丁野夫囘紇人畫山水人物學馬逺夏圭筆法頗類(圖/)¶
(繪寳鑑/)¶
　　　李康¶
李康字寧之桐廬人(見書/家傳)書畫琴奕冠絶一時(續𢎞簡/)¶
(録/)¶
<pb:KR3h0061_WYG_054-24a>¶
　　　周朗¶
周朗(順帝/時人)至正二年七月帝御慈仁殿拂郎國進天馬¶
勅周朗貌以為圖圖成揭傒斯為賛(歐陽𤣥圭齋集/)¶
　　　黎仲瑾¶
黎仲瑾號碧山工畫歐陽𤣥贈詩云碧山畫欲入神品¶
(圭齋集/)¶
　　　謝仲和¶
謝仲和善畫竹石郯韶題其畫云江南謝老獨風流愛¶
<pb:KR3h0061_WYG_054-24b>¶
寫晴雲竹樹幽絶似玉堂殘月夜數枝晴雪映髙秋(苕/)¶
(溪漁者集/)¶
　　　何思敬¶
何思敬官祕書監丞戴良題其畫山水云至正以来畫¶
山水祕監何侯擅其羙帝御宣文數召見抽毫㡬動天¶
顔喜有時詔許閲内儲名筆班班世所無王吳李范已¶
心識餘者山堆皆手摹(九靈山房集/)¶
　　　崔旭¶
<pb:KR3h0061_WYG_054-25a>¶
崔旭字行之張翥題其所畫雲巢圖云崔郎胷次竒突¶
兀興来從人索紙筆斯須千峰萬峰出底用一石畫五¶
日(蛻菴詩集/)¶
　　　金汝霖¶
金汝霖新安人才俊之士也薄聲名而慕閒曠從容山¶
水間㳺戲翰墨咸有深趣自號曰藤溪釣叟李祁藤溪¶
釣叟歌云有時欲寫蒼龍姿雷轟電掣風雨馳髙堂素¶
壁見揮埽凛凛毛髪寒生肌有時直向梅花下弄筆摇¶
<pb:KR3h0061_WYG_054-25b>¶
豪恣描寫新條舊幹總横斜嫩蕊疎花亦瀟灑(李祁雲/)¶
(陽集/)¶
　　　楊清溪¶
楊清溪善畫竹(雲陽集/)¶
　　　吳伯昭¶
吳伯昭善畫黄鎮成題吳伯昭紅蓮緑幕圖云延陵公¶
子昔稱賢畫手復見今道𤣥(黄鎮成秋聲集/)¶
　　　楊文昭¶
<pb:KR3h0061_WYG_054-26a>¶
楊文昭善畫貢性之詩云楊生好畫亦成癖醉墨淋漓¶
不停筆逺山近水漫塗抹鐵幹虯枝儼行立(貢性之南/)¶
(湖集/)¶
　　　曾雲峰¶
曾雲峰善畫草蟲陳深題其畫云雲峰筆底超畦逕描¶
寫草蟲得其性(寧極齋藁/)¶
　　　劉宗海¶
劉宗海善山水(劉永之山隂集/)¶
<pb:KR3h0061_WYG_054-26b>¶
傅與礪題劉宗海山水歌云吾郡山水邑材藝皆絶倫¶
昔時稚川善㳺戲妙墨徃徃追前人後之作者非一士¶
劉生妙年下筆親(傅與礪集/)¶
　　　謝君績¶
謝君績官參軍郭鈺題秋江送别圖云問誰畫者謝君¶
績(郭鈺静思集/)¶
　　　莫慶善¶
莫慶善工畫鷹郭鈺詩云筆力精到天機微莫生所畫¶
<pb:KR3h0061_WYG_054-27a>¶
詩我題(静思集/)¶
　　　馮文仲¶
馮文仲善畫姚文奐有題馮文仲畫秋亭野望詩(野航/)¶
(亭藁/)¶
　　　虞瑞巖¶
虞瑞巖善畫姚文奐有題虞瑞巖描水仙花詩(野航亭/)¶
(藁/)¶
　　　吳筠軒¶
<pb:KR3h0061_WYG_054-27b>¶
吳筠軒海寧人舒頔題其山水窠木卷云松蘿山下延¶
陵裔自號筠軒詠淇澳明牕淨几泚霜豪暖日晴風弄¶
蒼玉有時乗興寫山水復貌時人真面目一丘一壑胷¶
次竒萬貌萬形心匠蓄(貞素齋集/)¶
　　　宋元凱¶
宋元凱善畫鄭洪有題宋元凱畫溪山晩釣圖詩(鄭洪/)¶
(素軒集/)¶
　　　倪驤¶
<pb:KR3h0061_WYG_054-28a>¶
倪驤字子舉吳興人絶仕宦志登山吟水忽有所得則¶
寫之於琴琴不足又寫之於畫識者謂其畫與今髙吏¶
部争拙法於海岳菴(楊維楨東維子集/)¶
　　　葉可觀¶
葉可觀天台人嘗寫天顔被命為提舉梵像監(東維子/)¶
(集/)¶
　　　葉清支¶
葉清支(可觀/子)紹其家𫝊楊維楨送寫神葉清支序云清¶
<pb:KR3h0061_WYG_054-28b>¶
支嘗為予寫鹿冠吹笛之象於五湖之間談者謂非徒¶
得予形骨而又得予神明不在長康之下(東維子集/)¶
　　　謝伯誠¶
謝伯誠任陽人畫法絶軼得董北苑風致(鐵崖集/)¶
　　　李立¶
李立吳人其畫法多傚小李將軍嘗為顧阿瑛作玉山¶
雅集圖(張㫤吳中人物志/)¶
　　　熊夢祥¶
<pb:KR3h0061_WYG_054-29a>¶
熊夢祥字自得號松雲道人江西人(見書/家𫝊)乗興寫山水¶
尤清古無庸工俗狀(玉山草堂雅集/)¶
　　　趙渙¶
趙渙字季文由憲掾陞湖州從事從政之暇放情詩畫¶
皆為時所重(玉山草堂雅集/)¶
　　　陳貞¶
陳貞字履元錢塘人善畫(劉璋書畫史/)¶
鄭元祐題陳履元所畫玉山草堂圖云故人陳孟公辭¶
<pb:KR3h0061_WYG_054-29b>¶
如春雲氣如虹畫法師海岳山如鶱鵬樹如龍(玉山草/)¶
(堂雅集/)¶
　　　張渥¶
張渥字叔厚(畫史㑹要云/號貞期生)時用李龍眠法作白描前無¶
古人(玉山草堂雅集/)¶
張叔厚博學而多藝尤工寫人物(貝瓊清江集/)¶
　　　束宗庚¶
束宗庚字章孟吳郡人(玉山草堂雅集/)¶
<pb:KR3h0061_WYG_054-30a>¶
章孟善畫人物(畫史㑹要/)¶
　　　倪宏¶
倪宏字原道顧仲瑛題黄氏佳城圖云命畫生倪原道¶
寫小圖於前(鐵網珊瑚/)¶
　　　邊魯¶
邊魯字至愚號魯生(王逄梧溪集云宣/城人官南臺宣使)善墨戲花鳥(畫/)¶
(史㑹要/)¶
魯生儒者畫名雅重江湖間(烏斯道春草齋集/)¶
<pb:KR3h0061_WYG_054-30b>¶
　　　楊周卿¶
楊周卿善畫有金谷園圖(胡布元音遺響/)¶
　　　髙暹¶
髙暹善畫馬詹同贈詩云蜀人髙暹能畫馬令人徃徃¶
愁龍化凡支肉眼匪方歅世間誰是識龍者前年曉御¶
慈仁殿拂郎之國天馬獻蘭筋虎脊渥洼姿長風西来¶
起雷電侍臣𫝊敕貌真龍周郎為圖圖最工玉堂學士¶
揭曼碩早朝奏賦蓬莱宫當時觀者集如堵勅賜金盤¶
<pb:KR3h0061_WYG_054-31a>¶
五色露天馬出馳海子東但見中天黒煙霧君不聞太¶
宗奔虹赤𤣥宗照夜白唐初曾數江都王今之名畫亦¶
難得吾聞髙暹善草書墨池向復飛龍駒黄鶴樓中獻¶
馬圖藩王一見極所娛天機剪取雲錦叚玉盌分賜葡¶
萄珠好去京師謁周郎應見揮豪九天上翠華所駕皆¶
龍媒何事江南繪屏障(詹同天衢舒嘯集/)¶
　　　林子文¶
林子文錢唐人以星術醫藥畫術遊食江湖(蟻術詩選/)¶
<pb:KR3h0061_WYG_054-31b>¶
　　　陳肖堂¶
陳肖堂善寫照(王冕竹齋集/)¶
　　　毛楚哲¶
毛楚哲善畫葡萄(丁鶴年集/)¶
　　　董旭¶
董旭字泰初至正時人善畫有金焦圖𫝊於世(書畫史/)¶
　　　鄧覺非¶
鄧覺非善畫蘭(龔璛存悔齋集/)¶
<pb:KR3h0061_WYG_054-32a>¶
　　　堵簡¶
堵簡字無傲能書畫官浙省掾(張紳元賢翰劄疏/)¶
王逄寄堵無傲詩云新比鄭䖍詩畫好草堂野趣莫辭¶
揮(梧溪集/)¶
　　　焦白¶
焦白字任道本淮人遷長於吳材志不羈張氏初辭湖¶
學教授避客泖海上興到作詩畫率不凡醉或濯風弄¶
泉曵影月下俗目之迂自若也張亡在所蒐儒遂變名¶
<pb:KR3h0061_WYG_054-32b>¶
徳乙郎浮寄冗食僧舍(梧溪集/)¶
　　　瞿智¶
瞿智字睿夫婁江人博學善詩以書法鈎勒蘭尤妙絶¶
累遷文學官攝紹興録判(梧溪集/)¶
　　　巴延守仁¶
巴延守仁蒙古氏為平江教授時張士信柄政守仁遂¶
放遊九峰三泖間托寫竹石以自見志節在寒苦内士¶
咸髙之(梧溪集/)¶
<pb:KR3h0061_WYG_054-33a>¶
　　　徐貽¶
徐貽號醉墨生王逄贈詩云生也醉墨心醉畫落筆迥¶
奪天人精首法米南宫繼習北苑董試臨老閻職貢圖¶
頭飛鼻飲欲活動去年傳馬大夫黄冠野服賀監湖今¶
年寫鍾進士絶行髙名魯男子不圖木落黄龍灣寫我¶
弄月扁舟間醉墨生復何有胸中魚鳥在沼囿所願淳¶
風化日囘上為至尊千萬夀(梧溪集/)¶
　　　束遂菴¶
<pb:KR3h0061_WYG_054-33b>¶
束遂菴合淝人官學正王逄題其所畫君山酹月圖云¶
束卿想像作此圖如見當時眼為豁(梧溪集/)¶
　　　沈復¶
沈復字復之嘉定人舊為僧名慧王逄題其所畫畹畝¶
同芳圖云爱吟楚詞畫楚蘭宿世應為獨醒客(梧溪集/)¶
　　　費松年¶
費松年善畫王逄鴈門秋意圖詩序云郝雲表命松年¶
寫此以寓鄉里之思(梧溪集/)¶
<pb:KR3h0061_WYG_054-34a>¶
　　　姚淡如¶
姚淡如(見書/家𫝊)王逄有題姚淡如畫雙松平逺圖詩(梧溪/)¶
(集/)¶
　　　王麟¶
王麟字文明山隂人王千户振鵬麟之母姨夫以畫名¶
於朝麟嘗從之遊故遂工繪畫(劉基覆瓿集/)¶
　　　陳彦徳¶
陳彦徳括蒼人劉基酬陳彦徳贈畫歌云括蒼處士身¶
<pb:KR3h0061_WYG_054-34b>¶
姓陳小郎英俊尤可人欲收大地入掌握筆意所到如¶
有神(覆瓿集/)¶
　　　張明卿¶
張明卿字子晦天台人(見書/家𫝊)善畫竹石韻度清灑頗近¶
文湖州(潜溪集/)¶
　　　陳大倫¶
陳大倫字彦理其先居襄陽之宜城後徙居杭之萬松¶
嶺屢試不中益攻古文詞善寫竹樹蕭蕭有蒼勁之意¶
<pb:KR3h0061_WYG_054-35a>¶
寫已競取為清玩自號尚雅(潜溪集/)¶
　　　韓介玉¶
韓介玉張仲舉門人張羽題其畫云我識河東老詞客¶
鶴骨伶俜長八尺白頭徒歩拾公卿人生變化誰能測¶
將軍跋扈山為傾公持寸管力與争當時直氣動朝野¶
至今文采𫝊諸生諸生白面今已老三載儒冠空潦倒¶
罷歸百事無所為萬壑千巖恣揮埽丹山𤣥圃落眼前¶
澗水松風鳴浩浩由来絶藝出天機肉眼紛紛争醜好¶
<pb:KR3h0061_WYG_054-35b>¶
(静居集/)¶
　　　支叔芳¶
支叔芳嘉興人世稱幽齋先生文藻髙潔善繪事(支子/)¶
(述餘/)¶
　　　陳昇¶
陳昇(順帝/時人)張静居有陳昇畫馬歌(畫史㑹要/)¶
　　　王熙¶
王熙(順帝/時人)胡儼有題故元端本殿臣王熙臨宋徽宗雪¶
<pb:KR3h0061_WYG_054-36a>¶
鴈圖詩(頥菴文選/)¶
　　　趙希逺¶
趙希逺(與王䝉/同時)王蒙香光居士圖筆勢飄舉皴法有極¶
細者㸃苔用秃筆正鋒趙希逺愛而臨之(畫史㑹要/)¶
　　　夏文彦¶
夏文彦吳興人後居雲間精圖畫著圖繪寳鑑五卷行¶
於世(栗祁湖州志/)¶
　　　黄周¶
<pb:KR3h0061_WYG_054-36b>¶
黄周字仲文建陽人工墨竹元季擢本邑令尋判邵武¶
(何喬逺閩書/)¶
　　　田景延¶
田景延清苑人自幼有巧思山水人物花鳥下筆逼真¶
尤工寫真(張才保定志/)¶
　　　孔叔平¶
孔叔平未詳何許人(見書/家傳)嘗為史官善畫古木竹石(書/)¶
(畫史/)¶
<pb:KR3h0061_WYG_054-37a>¶
　　　趙𠂻¶
趙𠂻字原初吳江人(見書/家𫝊)號東吳野人善畫白描人物¶
(書畫史/)¶
　　　任子昭¶
任子昭仁發之子畫人馬能紹父業(書畫史/)¶
　　　吳近仁¶
吳近仁號栁原能詩善畫山水(書畫史/)¶
　　　陳可復¶
<pb:KR3h0061_WYG_054-37b>¶
陳可復未詳何許人善畫(書畫史/)¶
　　　方君瑞¶
方君瑞毘陵人畫草蟲宗僧居寧兼工花鳥(書畫史/)¶
　　　金潤夫　金質夫¶
金潤夫名璧蘓州人畫山水人物學馬逺弟質夫工畫¶
道釋人物(書畫史/)¶
　　　姜清叟¶
姜清叟不知何許人程文憲常作畫格贈之(書畫史/)¶
<pb:KR3h0061_WYG_054-38a>¶
　　　陸厚¶
陸厚字景周號狂狷生工寫生花鳥(書畫史/)¶
　　　魏顒¶
魏顒字伯昂天台人工山水(書畫史/)¶
　　　葉梓素¶
葉梓素字楚材不知何許人善畫山水徐幼文曾題其¶
畫(書畫史/)¶
　　　吳大素¶
<pb:KR3h0061_WYG_054-38b>¶
吳大素字季章號松齋會稽人善畫梅有梅譜𫝊世尤¶
能畫山礬水仙(書畫史/)¶
　　　于元鼒¶
于元鼒字仲實嘉興人善畫山水(書畫史/)¶
　　　閻驤¶
閻驤字仲彬餘姚人山水學郭熙(書畫史/)¶
　　　顧伯髙¶
顧伯髙定之子畫墨竹窠石得家𫝊(書畫史/)¶
<pb:KR3h0061_WYG_054-39a>¶
　　　錢君用¶
錢君用毘陵人善畫禽鳥嘗作敗荷鷺鷥甚佳(書畫史/)¶
　　　趙安道¶
趙安道號西林善畫山水(書畫史/)¶
　　　金禹瑞¶
金禹瑞錢唐人王元章作詩贈之云錢唐有道金隠居¶
風流不讓今古人文章學古畫師古落筆正似螢之親¶
(書畫史/)¶
<pb:KR3h0061_WYG_054-39b>¶
　　　楊仲開¶
楊仲開不知何許人善畫王元章詩云楊君綽有隠者¶
風䰅長骨瘦兩耳聾作詩作畫不比意造化不與常人¶
同(書畫史/)¶
　　　吕仲¶
吕仲善墨竹學李息齋(書畫史/)¶
　　　李士安¶
李士安至正間人畫山水學董元(書畫史/)¶
<pb:KR3h0061_WYG_054-40a>¶
　　　李道行¶
李道行古魏人畫山水學郭熙(書畫史/)¶
　　　李師孟¶
李師孟畫山水學僧巨然(書畫史/)¶
　　　周巽卿¶
周巽卿嘉定人善畫道釋人物(書畫史/)¶
　　　湯有吉¶
湯有吉常熟人工寫生(書畫史/)¶
<pb:KR3h0061_WYG_054-40b>¶
　　　李端¶
李端字彦章畫山水學李成郭熙(書畫史/)¶
　　　堵信卿¶
堵信卿毘陵人善畫草蟲(書畫史/)¶
　　　南宫文信¶
南宫文信字子中號懶心齋工畫墨戯禽鳥枯木竹石¶
(書畫史/)¶
　　　張心田¶
<pb:KR3h0061_WYG_054-41a>¶
張心田崑山人善書畫(書畫史/)¶
　　　孟仲良¶
孟仲良工畫山水(書畫史/)¶
　　　陳公望　莫士元¶
陳公望莫士元俱工山水(書畫史/)¶
　　　金徳謙¶
金徳謙昆陽人工花鳥(書畫史/)¶
　　　吳宗起　朱大年　吳若水¶
<pb:KR3h0061_WYG_054-41b>¶
吳宗起朱大年吳若水俱工寫照(書畫史/)¶
　　　李良心¶
李良心古魏人畫山水宗二米(書畫史/)¶
　　　張定¶
張定號松巖嘉禾人善畫花竹翎毛(書畫史/)¶
　　　鄭録¶
鄭録字克敬三山人畫枯木竹石(書畫史/)¶
　　　朱肅¶
<pb:KR3h0061_WYG_054-42a>¶
朱肅字敬之錢唐人畫枯木竹石平逺(書畫史/)¶
　　　夏子言¶
夏子言不知何許人號聼鶴畫白描人物(書畫史/)¶
　　　陳公才¶
陳公才至正間人畫山水宗米元暉(書畫史/)¶
　　　曽勉¶
曾勉號楂居又號偃月齋楂溪人畫水仙山礬墨梅(書/)¶
(畫史/)¶
<pb:KR3h0061_WYG_054-42b>¶
　　　焦粲¶
焦粲(順帝/時人)陳基題其山居圖云故人焦粲妙丹青為寫¶
山居懸素壁(鐵網珊瑚/)¶
　　　伍元如¶
伍元如延平人工山水愛作煙雲出沒竹木變怪之勢¶
(延平志/)¶
　　　沈瑞¶
沈瑞華亭人得畫法於黄公望常為楊維楨作君山吹¶
<pb:KR3h0061_WYG_054-43a>¶
笛圖木石幽潤山水清逺人物噐具㸃綴絶工(松江志/)¶
　　　曹煥章¶
曹煥章號采芝生雲間人好古博雅善書畫(賴良大雅/)¶
(集/)¶
曹煥章善寫生徃徃逼真見者相視而笑常寫席㡌山¶
人像陶九成騎牛及濯足圖(松江志/)¶
　　　張英¶
張英字仁傑諸暨人善寫花鳥(戴冠紹興志/)¶
<pb:KR3h0061_WYG_054-43b>¶
　　　於務道¶
於務道毘陵人善畫(朱昱毘陵志/)¶
　　　陳寳生¶
陳寳生字彦亷有才名作怪體詩兼善繪事交徃多一¶
時名流與黄子乆尤契宻(海鹽圖經/)¶
　　　王立中¶
王立中字彦強吳人以䕃授開化尉(列朝詩集云元/末為松江太守)長¶
於詞善畫(吳中人物志/)¶
<pb:KR3h0061_WYG_054-44a>¶
立中為劉性功畫破牕風雨圖(鐵網珊瑚/)¶
　　　持嘉希曾¶
持嘉希曾肅慎貴族讀書為詩善鼓琴且工墨菊有新¶
意(張以寧翠屏集/)¶
　　　陳岳¶
陳岳字甫申不著里籍隠居天台委羽山善書畫(陸樹/)¶
(聲學士題跋/)¶
　　　卞仲子¶
<pb:KR3h0061_WYG_054-44b>¶
卞仲子(佚其/名)善畫花木(狄斯彬野志續編/)¶
　　　卞珏¶
卞珏字仲寳仲子子(見書/家傳)著色花木綽有父風(野志續/)¶
(編/)¶
　　　李通¶
李通鄉里莫考見元人畫冊(都穆寓意編/)¶
　　　張令¶
張令(佚其/名)虞集題張令鹿門圖云張侯襄陽人深知襄¶
<pb:KR3h0061_WYG_054-45a>¶
陽樂十年宦學懐襄陽故托豪縑寫山郭(道園學古録/)¶
　　　喬戚里¶
喬戚里名字出處未詳畫梅竹石建安白鶴山嶽祠東¶
廡中壁有其畫(畫史㑹要/)¶
　　　自然老人¶
自然老人姓劉氏真定祁州人兵後居燕工墨竹禽鳥¶
(圖繪寳鑑/)¶
　　　牛老¶
<pb:KR3h0061_WYG_054-45b>¶
牛老大名人自少居市㕓間作絲絹牙郎號窩絲牛能¶
畫墨竹得於巧性不師古人亦麤可觀(圖繪寳鑑/)¶
　　　寫真張翁¶
寫真張翁居京城南年八十一神清眼碧盖進於其技¶
而無求於世以自足焉者也(栁貫待制集/)¶
　　　簡生¶
簡生蜀人善山水(圖繪寳鑑/)¶
虞集題簡生畫云簡生與我皆蜀人留滯東南凡幾春¶
<pb:KR3h0061_WYG_054-46a>¶
毎拂齊紈作山水使我感慨懐峨岷(道園學古録/)¶
　　　何大夫¶
何大夫工畫人馬(畫史㑹要/)¶
虞集題何大夫畫馬云國朝畫手何大夫親臨伯時閱¶
馬圖(道園學古録/)¶
　　　吉學士¶
吉學士工墨梅杜本詩云臨牕喜見横斜影却有王孫¶
翰墨香(清江碧嶂集/)¶
<pb:KR3h0061_WYG_054-46b>¶
　　　孫寫真¶
孫寫真(佚其/名)李存贈孫寫真詩云平生嬾照鏡不自見¶
其老孫子偶寫之嗒焉一枯槁(俟菴集/)¶
　　　馬郎中¶
馬郎中(佚其/名)劉永之題馬郎中畫鶴云郎中畫鶴稱第¶
一江海十年多見之(劉永之山隂集/)¶
　　　水東山人¶
水東山人亡其名字奕父工山水(書畫史/)¶
<pb:KR3h0061_WYG_054-47a>¶
　　　沈處士¶
沈處士未詳其名精𫝊神(書畫史/)¶
　　　蘓大年¶
蘓大年字昌齡以字行(楊維楨東維子集云號/西澗别號林屋洞主)真定人¶
僑居揚州元末官翰林編修避兵居吳張氏開籓特見¶
知遇用為參謀稱為蘓學士竹石師東坡松木師廉宣¶
仲畫家稱之(列朝詩集/)¶
　　　夏汲清¶
<pb:KR3h0061_WYG_054-47b>¶
夏汲清曹雲西僕也亦能畫(畫史㑹要/)¶
　　　宋嘉禾¶
宋嘉禾上黨人伶優也畫人物學石恪減筆好作利市¶
仙官和尚骨格態度俗工莫及亦能墨竹小景絶佳(圖/)¶
(繪寳鑑/)¶
　　　王正貞¶
王正貞先名瓉字承之號竹齋又號筠溪杭人以宋内¶
侍奉謝后北覲上命佩虎符一旦辭入道山水墨竹學¶
<pb:KR3h0061_WYG_054-48a>¶
毛勿齋(陳善杭州志/)¶
　　　宋汝志¶
道士宋汝志錢唐人宋景定間畫院待詔入元為開元¶
觀道士號碧雲人物山水花鳥師樓觀(畫史㑹要/)¶
　　　張羽材¶
天師張羽材字國梁號薇山别號廣微子封留國公居¶
信州龍虎山畫竹與龍(圖繪寳鑑/)¶
羽材善畫龍變化不測了無粉本求者鱗集晚年修道¶
<pb:KR3h0061_WYG_054-48b>¶
嬾於舉筆人有絹素輒呼曰畫龍来頃之忽一龍飛上¶
絹素即成畫矣(丹青志/)¶
　　　張嗣成¶
天師張嗣成號太𤣥能畫龍亦嘗見其所畫廬山圖(圖/)¶
(繪寳鑑/)¶
　　　張嗣徳¶
天師張嗣徳號太一畫墨竹禽鳥(畫史㑹要/)¶
　　　方從義¶
<pb:KR3h0061_WYG_054-49a>¶
道士方從義字無隅號方壺貴溪人(見書/家傳)性好畫人以¶
禮求之始為出其一二皆蕭散非世人所能及嘗言太¶
行居庸天下之巖險其雄傑竒麗皆古之名畫余所願¶
見者今皆見之而有以慊吾志充吾操吾非若世俗者¶
區區而至也(余闕青陽集/)¶
方壺盖學仙之穎然者由無形而有形雖有形終歸於¶
無形畫能如是其至矣乎非仙者孰與於此(俟菴集/)¶
方壺畫山水極瀟灑峰巒髙聳樹木槎枒雲横嶺岫舟¶
<pb:KR3h0061_WYG_054-49b>¶
泊莎汀墨氣冉冉非塵俗筆也遇興揮豪故𫝊世不多¶
耳(圖繪寳鑑/)¶
方方壺品之逸者也(藝苑巵言/)¶
　　　吳霞所¶
道士吳霞所居龍虎山善畫龍(畫史㑹要/)¶
　　　張彦輔¶
道士張彦輔從𤣥徳真人學道特精繪事為其友天台¶
徐中孚用商集賢家法作江南秋思圖(道園學古録/)¶
<pb:KR3h0061_WYG_054-50a>¶
張彦輔畫拂郎馬圖自出新意不受羈紲超軼之勢見¶
於豪楷間(陳基夷白齋藁/)¶
張彦輔多居京師善畫山水(圖繪寳鑑/)¶
　　　張雨¶
道士張雨字伯雨號句曲外史一名天雨號貞居子(見/書)¶
(家/傳)錢唐人(書史㑹要/)¶
張外史素不善畫醉墨戲寫張洞竒石頗有一種逸韻¶
(雲林集/)¶
<pb:KR3h0061_WYG_054-50b>¶
張伯雨獨於畫未工或引敗筆㸃綴木石人物亦自賞¶
適盖論意不論象也姚(綬榖菴集/)¶
伯雨善畫用筆古雅深得六朝氣韻使北苑復生不能¶
為也(珊瑚網/)¶
　　　簡天碧¶
道士簡天碧善畫有西山南浦圖(劉崧槎翁集/)¶
虞集有贈道人簡天碧畫士詩(道園學古録/)¶
　　　馬臻¶
<pb:KR3h0061_WYG_054-51a>¶
道士馬臻字志道别號虚中少慕陶貞白為人著道士¶
服隠於西湖之濵手畫桑乾龍門二圖𫝊於世(霞外集/)¶
馬虚中善畫花鳥山水(圖繪寳鑑/)¶
　　　趙元靖¶
道士趙元靖不知何許人浪遊閩浙間以墨竹有名所¶
至淋漓牆壁雖頗近繁重亦有可觀(畫史㑹要/)¶
　　　丁清溪¶
道士丁清溪錢唐人工畫道釋人物師李嵩王輝馬麟¶
<pb:KR3h0061_WYG_054-51b>¶
尤善寫貌(陳善杭州志/)¶
　　　王景昇¶
道士王景昇杭人居開元宫善畫道釋人物學王輝李¶
嵩(圖繪寳鑑/)¶
　　　徐太虚¶
道士徐太虚不知何許人善畫山水(圖繪寳鑑/)¶
　　　盧益修¶
道士盧益修天台人善畫水仙學趙子固(圖繪寳鑑/)¶
<pb:KR3h0061_WYG_054-52a>¶
　　　蕭月潭¶
道士蕭月潭淮人善白描道釋人物(圖繪寳鑑/)¶
　　　李道士¶
李道士(佚其/名)宋旡題南岳李道士畫雙龍圖云道士醉¶
卧天柱峰睥睨石上千年之老松松精相感入夢寐化¶
作蒼髯雙老龍酒腸空洞生鱗角飛出兩龍醉不覺須¶
臾霹靂撼五岳豐隆縮手不敢捉神靈頃刻歸虚無壁¶
上但見雙松圖松邪龍邪莫能詰棟梁霖雨藏秃筆(宋/)¶
<pb:KR3h0061_WYG_054-52b>¶
(旡翠寒集/)¶
　　　周愚¶
道士周愚字藴古居龍虎山善畫龍(俟菴集/)¶
　　　彭道士¶
彭道士(佚其/名)丁復有題茅山彭道士畫梅花仙子詩(檜/)¶
(亭集/)¶
　　　莫起炎¶
道士莫起炎字月鼎幼習舉子業嘗三試弗利遂究心¶
<pb:KR3h0061_WYG_054-53a>¶
𤣥學放浪江湖間縱酒任狂徃徃作字類霞僪雲佹靈¶
異惚怳使人莫測其所為至元戊子世皇徴如上京祈¶
雪驗上悦賜上尊命典其教固辭歸吳(梧溪集/)¶
　　　蕭得周¶
道士蕭得周號自愚翁善畫龍至今稱自愚龍有名盖¶
得之太𤣥子有𫝊受也(觧縉春雨集/)¶
　　　郎𤣥隠¶
道士郎𤣥隠洮湖人居三茅山善畫蘭得明雪牕筆法¶
<pb:KR3h0061_WYG_054-53b>¶
(孔行素至正直記/)¶
　　　鄒復雷¶
道士鄒復雷齋居蓬蓽琴書餘興以寫梅自樂得華光¶
老人不𫝊之妙(鐵網珊瑚/)¶
　　　鄒復元¶
道士鄒復元(復雷/凡)楊維楨云雷鍊師與其兄復元皆能¶
詩畫既見元竹復見雷梅(鐵網珊瑚/)¶
　　　康鍊師¶
<pb:KR3h0061_WYG_054-54a>¶
康鍊師善畫陳泰天嶽圖歌序云雲間康鍊師来自岳¶
陽稱其友蔡素蟾好道之篤乃作天嶽圖以寄(陳泰所/)¶
(安遺集/)¶
　　　曾道士¶
曾道士善畫龍釋圓至贈玉龍曾道士詩云我求寫龍¶
真畫仙許我不(牧潜集/)¶
　　　釋溥光¶
釋溥光字𤣥暉號雪菴俗姓李氏大同人(見書/家傳)特封昭¶
<pb:KR3h0061_WYG_054-54b>¶
文館大學士賜號𤣥悟大師山水學關仝墨竹學文湖¶
州俱成趣(畫史會要/)¶
　　　釋溥圓¶
釋溥圓字大方號如菴俗姓李氏河南人雪菴法弟山¶
水墨竹俱學黄華(畫史會要/)¶
　　　釋海雲¶
釋海雲墨竹學樗軒(圖繪寳鑑/)¶
　　　釋妙圓¶
<pb:KR3h0061_WYG_054-55a>¶
釋妙圓墨竹頗有法度(圖繪寳鑑/)¶
　　　釋智浩¶
釋智浩號梅軒墨竹雖少藴藉脱灑簡略得自然趣(圖/)¶
(繪寳鑑/)¶
　　　釋道隠¶
釋道隠字仲孺號月澗俗姓李氏蘭石學趙子固墨竹¶
宗王翠巖當湖人也(海鹽圖經/)¶
　　　釋允才¶
<pb:KR3h0061_WYG_054-55b>¶
釋允才號雪岑受業嘉興石佛寺墨竹似丁子卿(圖繪/)¶
(寳鑑/)¶
　　　釋時溥¶
釋時溥字君澤號雨巖華亭人通經律作詩亦畫墨竹¶
三梢五葉而已(畫史會要/)¶
　　　釋智海¶
釋智海居燕中善畫墨竹學海雲禪師(圖繪寳鑑/)¶
　　　釋普明¶
<pb:KR3h0061_WYG_054-56a>¶
釋普明號雪牕住承天寺以畫蘭與柏子庭齊名(吳中/)¶
(人物志/)¶
　　　釋柏子庭¶
釋柏子庭嘉定人嘗講台教於赤城性好浪迹雲遊乞¶
食村落對人不作長語間雜諧謔喜畫石菖蒲題句甚¶
多(𢎞秀集/)¶
　　　釋維翰¶
釋維翰字古清江右人畫龍學所翁(圖繪寳鑑/)¶
<pb:KR3h0061_WYG_054-56b>¶
　　　釋慧甄¶
釋慧甄善畫虞集有題慧甄腐𤓰行蟻圖詩(道園學古/)¶
(録/)¶
　　　釋絶照¶
釋絶照善畫龍(俟菴集/)¶
　　　釋性天然¶
釋性天然善畫龍(林屋山人漫藁/)¶
　　　釋枯林¶
<pb:KR3h0061_WYG_054-57a>¶
釋枯林天台葉西澗丞相之後有才氣能詩以畫蘭名¶
世頗勇侠或不舟渡水盖隠於浮屠者(劉詵柱隠集/)¶
　　　釋鏡塘¶
釋鏡塘善寫神貢師泰有贈寫神鏡塘上人歸京口詩¶
(貢師泰玩齋集/)¶
　　　釋無詰¶
釋無詰善畫蘭竹(雲陽集/)¶
　　　釋南岳雲¶
<pb:KR3h0061_WYG_054-57b>¶
釋南岳雲慈報寺長老畫山雲圖松圖(梧溪集/)¶
　　　釋蓮¶
釋蓮善畫王逄題其松檜圖云蓮公畫稱東吳精草蔓¶
花房未嘗寫常州貌得劔井松劔氣曣温相鬰蔥(梧溪/)¶
(集/)¶
　　　釋海¶
釋海字一舟長蘆人工畫人物(書畫史/)¶
　　　釋宗瑩¶
<pb:KR3h0061_WYG_054-58a>¶
釋宗瑩字仲黙畫蘭蕙竹石亞於雪牕(書畫史/)¶
　　　釋大訢¶
釋大訢字笑隠南昌人能詩善畫墨竹(書畫史/)¶
　　　釋亮¶
釋亮字虚白崑山人墨竹枯梅宗文湖州(書畫史/)¶
　　　釋用¶
釋用字汝舟工畫山水(書畫史/)¶
　　　釋鑑¶
<pb:KR3h0061_WYG_054-58b>¶
釋鑑字明仲號湛然住惠山寺善畫(書畫史/)¶
　　　釋方厓¶
釋方厓墨竹淅瀝黙坐對之如有聲(六研齋三筆/)¶
　　　釋本誠¶
釋本誠字道元號覺隠元僧四隠之一品局髙潔能書¶
畫託稱蜀畤坾翁筆而已特題之然實其自筆也山水¶
學巨然翎毛竹石俱有灑脱之韻是有得於道而簸弄¶
精光於筆墨間者(六研齋筆記/)¶
<pb:KR3h0061_WYG_054-59a>¶
　　　釋慧梵¶
釋慧梵字竺卿石門顧氏子受具澄寂院性至孝縛茆¶
奉母榜曰蓬居居側遍樹梅水仙間寫二花亦極其妙¶
得梵隆茂宗筆法(石門志/)¶
　　　釋仲山¶
釋仲山(順帝/時人)劉基題仲山和尚羣魚圖云濠梁之樂誰¶
能寫袁蟻死後無畫者上人安知身非魚援豪貌出態¶
更殊(劉文成公集/)¶
<pb:KR3h0061_WYG_054-59b>¶
　　　釋樵枯子¶
釋樵枯子所畫羅漢雖非貫休比亦得其髣髴(閑居叢/)¶
(藁/)¶
　　　松菴上人¶
松菴上人善畫墨蒲萄傅與礪贈詩云南岳山僧工學¶
幻空庭長愛翠婆娑若教親見宛西種醉墨淋漓意更¶
多(傅與礪詩集/)¶
　　　瑞上人¶
<pb:KR3h0061_WYG_054-60a>¶
瑞上人(順帝/時人)劉基題其山水圖云上人性癖耽山水應¶
是王維第二身(劉文成公集/)¶
　　　管夫人¶
管夫人道昇字仲姬趙文敏室封魏國夫人(見書/家𫝊)作墨¶
竹筆意清絶(松雪齋集/)¶
管夫人善畫墨竹梅蘭晴竹新篁是其始創寸綃片紙¶
人争購之後學為之模範(圖繪寳鑑/)¶
管夫人嘗畫懸崖朱竹一枝楊廉夫題云網得珊瑚枝¶
<pb:KR3h0061_WYG_054-60b>¶
擲向篔簹谷明年錦綳兒春風生面目(畫史會要/)¶
管夫人亦工山水佛像(容臺集/)¶
　　　李夫人¶
李夫人名至規號淡軒宋狀元黄朴之女長適尚書李¶
珏子善撫琴畫蘭為郎中孫榮父作九畹圖自序其後¶
云予家䨇井公以蘭比君子父東野翁甚愛之予亦愛¶
之每女紅之暇嘗寫其真聊以備閨房之玩初非以此¶
求聞於人也(王惲秋澗集/)¶
<pb:KR3h0061_WYG_054-61a>¶
　　　　劉氏¶
　劉氏號尚温居士(見書/家傳)喜吟小詩寫墨竹效金顯宗亦¶
　麤可觀(畫史會要/)¶
　　　　蔣氏¶
　蔣氏汴人完顔用之室嫠居以清浄自守好作墨竹(畫/)¶
　(史會要/)¶
　　　　張氏¶
　張氏喬徳玉室善寫竹(畫史會要/)¶
<pb:KR3h0061_WYG_054-61b>¶
　¶
　¶
　¶
　¶
　¶
　¶
　¶
御定佩文齋書畫譜卷五十四¶
