# -*- mode: mandoku-view; -*-
#+TITLE: 御定佩文齋書畫譜
#+DATE: 2015-08-24 23:15:58.564489
#+PROPERTY: ID KR3h0061
#+PROPERTY: BASEEDITION WYG    
#+PROPERTY: JUAN [卷十六]目録
<pb:KR3h0061_WYG_016-1a>¶
　欽定四庫全書¶
御定佩文齋書畫譜目錄¶
　　第十六卷¶
　　　論畫六(畫學下/)¶
　　　　元趙孟頫論畫¶
　　　　元趙孟頫自論畫¶
　　　　元趙孟頫論畫詩¶
　　　　元柯九思論畫¶
<pb:KR3h0061_WYG_016-1b>¶
　　　　元錢選論畫¶
　　　　元湯垕畫論¶
　　　　元黄公望論畫山水¶
　　　　元倪瓚論畫竹¶
　　　　元倪瓚自論畫¶
　　　　元吳鎭論畫¶
　　　　元吳鎭論墨竹¶
　　　　元楊維楨論畫¶
<pb:KR3h0061_WYG_016-2a>¶
　　　明王履華山圖序¶
　　　明王履畫楷敘¶
　　　明岳正畫葡萄說¶
　　　明杜瓊論畫¶
　　　明沈周論畫¶
　　　明吳寛論畫¶
　　　明唐寅論畫¶
　　　明文徴明論畫¶
<pb:KR3h0061_WYG_016-2b>¶
　　　明練安論畫¶
　　　明王肯堂論畫¶
　　　明何良俊論畫¶
　　　明李式玉論畫¶
　　　明唐志契論畫¶
　　　明陳衎論畫¶
　　　明薛岡論畫¶
　　　明王無倪論畫¶
<pb:KR3h0061_WYG_016-3a>¶
　　　明屠隆論畫¶
　　　明屠隆論學畫¶
　　　明屠隆論臨畫¶
　　　明王世貞論畫¶
　　　明周天球論寫生¶
　　　明董其昌畫旨¶
　　　明范允臨論畫¶
　　　明陳繼儒論畫¶
<pb:KR3h0061_WYG_016-3b>¶
　　　明李流芳論畫¶
　　　明李日華畫說¶
　　　明李日華論畫¶
　　　明謝肇淛論畫¶
　　　明魯得之論畫竹¶
　　　明顧凝逺論畫¶
　　　明沈顥論畫¶
　　　明張丑論畫¶
#+PROPERTY: JUAN 卷十六
<pb:KR3h0061_WYG_016-4a>¶
　欽定四庫全書¶
御定佩文齋書畫譜卷十六¶
　　論畫六(畫學下/)¶
　　　　元趙孟頫論畫¶
　作畫貴有古意若無古意雖工無益今人但知用筆纖¶
　細傅色濃豔便自爲能手殊不知古意旣虧百病横生¶
　豈可觀也吾所作畫似乎簡率然識者知其近古故以¶
　爲佳此可爲知者道不爲不知者說也(清河書畫舫/)¶
<pb:KR3h0061_WYG_016-4b>¶
　　　　元趙孟頫自論畫¶
　宋人畫人物不及唐人逺甚予刻意學唐人殆欲盡去¶
　宋人筆墨¶
　吾自少好畫水仙日數十紙皆不能臻其極蓋業有專¶
　工而吾意所寓輒欲寫其似若水仙樹石以至人物牛¶
　馬蟲魚肖翹之類欲盡得其妙豈可得哉(鐵網珊瑚/)¶
　　　　元趙孟頫論畫詩¶
　石如飛白木如籀寫竹還應八法通若也有人能㑹此¶
<pb:KR3h0061_WYG_016-5a>¶
須知書畫本來同(郁逢慶書畫題跋記/)¶
　　　元柯九思論畫¶
寫竹榦用篆法枝用草書法寫葉用八分法或用魯公¶
撤筆法木石用折釵股屋漏痕之遺意(書畫題跋記/)¶
　　　元錢選論畫¶
趙文敏問畫道於錢舜舉何以稱士氣錢曰隸體耳畫¶
史能辨之即可無翼而飛不爾便落邪道愈工愈遠然¶
又有關棙要得無求於世不以贊毁撓懷吾嘗舉似畫¶
<pb:KR3h0061_WYG_016-5b>¶
家無不攢眉謂此關難度所以年年故歩(容臺集/)¶
　　　元湯垕畫論¶
古人作畫皆有深意運思落筆莫不各有所主況名下¶
無虛士相傳旣乆必有過人處故畫之法六得其一二¶
者尚能名世又得其全者可知也今人㸔畫不經師授¶
不閲紀錄但合其意者爲佳不合其意者爲不佳及問¶
其如何是佳則茫然失對自十七八歲時便有迂闊之¶
意見圖畫愛玩不去手見鑒賞之士便加禮問遍借紀¶
<pb:KR3h0061_WYG_016-6a>¶
録髣髴成誦詳味其言歴觀往迹參考古說如有少悟¶
多不留心不過爲聽聲隨影終不精鑒也¶
人物於畫最爲難工蓋拘於形似位置則失神運氣象¶
顧陸之蹟世不多見唐名手至多吳道子畫家之聖也¶
照映千古至宋李公麟伯時一出遂可與古作者並驅¶
爭先得伯時畫三紙可換吳生畫一二紙得吳生畫二¶
紙可易顧陸一紙其爲輕重相懸若此¶
畫梅謂之寫梅畫竹謂之寫竹畫蘭謂之寫蘭何哉蓋¶
<pb:KR3h0061_WYG_016-6b>¶
花之至清畫者當以意寫之不在形似耳¶
山水之爲物稟造化之秀陰陽晦㝠晴雨寒暑朝昏晝¶
夜隨形改歩有無窮之趣自非胷中丘壑汪洋如萬頃¶
陂者未易摹寫如六朝至唐初畫者雖多筆法位置深¶
得古意自王維張璪畢宏鄭䖍之徒出㴱造其理五代¶
荆關又别出新意一洗前習迨於宋朝董源李成范寛¶
三家鼎立前無古人後無來者山水之法始備三家之¶
下各有入室弟子三二人終不逮也(畫鑒/)¶
<pb:KR3h0061_WYG_016-7a>¶
　　　元黄公望論畫山水¶
山水之作昉自漢唐古筆遺墨不復多見米南宫評品¶
稱董北苑無半㸃李成范寛俗氣一片江南景也厥後¶
僧巨然陸道士皆宗其法陸筆罕見然筆往往有之亦¶
有逼於董者其有學於然者曰江貫道用墨輕淡勻潔¶
林木樹葉排列珠琲宋人亦珍之視然則大有徑庭矣¶
作山水者必以董爲師法如吟詩之學杜也(張子政畫/)¶
(山水䟦/)¶
<pb:KR3h0061_WYG_016-7b>¶
　　　元倪瓚論畫竹¶
以中每愛余畫竹余之竹聊以寫胷中逸氣耳豈復較¶
其似與非葉之繁與疎枝之斜與直哉或塗抹久之他¶
人視以爲麻爲蘆僕亦不能强辨為竹眞沒奈覽者何¶
但不知以中視爲何物耳(倪雲林集/)¶
　　　元倪瓚自論畫¶
僕之所謂畫者不過逸筆草草不求形似聊以自娛耳¶
近迂遊來城邑索畫者必欲依彼所指授又欲應時而¶
<pb:KR3h0061_WYG_016-8a>¶
得鄙辱怒罵無所不有冤矣乎詎可責寺人以不髯也¶
(清閟閣遺稾/)¶
　　　元吳鎭論畫¶
墨戲之作蓋士大夫詞翰之餘適一時之興趣與夫評¶
畫者流大有寥廓嘗觀陳簡齋墨梅詩云意足不求顔¶
色似前身相馬九方皋此眞知畫者也(鐵網珊瑚/)¶
　　　元吳鎭論墨竹¶
墨竹之法作榦節枝葉而已而疊葉爲至難於此不工¶
<pb:KR3h0061_WYG_016-8b>¶
則不得爲佳畫矣(書畫題跋記/)¶
　　　元楊維楨論畫¶
書盛於晉畫盛於唐宋書與畫一耳士大夫工畫者必¶
工書其畫法即書法所在然則畫豈可以庸妄人得之¶
乎宣和中建五岳觀大集天下畫史如進士科下題掄¶
選應詔者至數百人然多不稱上旨則知畫之積習雖¶
有譜格而神妙之品出於天質者殆不可以譜格而得¶
也故畫品優劣關於人品之髙下無論侯王貴戚軒冕¶
<pb:KR3h0061_WYG_016-9a>¶
山林道釋女婦茍有天質超凡入聖即可冠當代而名¶
後世矣其不然者或事模擬雖入譜格而自家所得於¶
心傳意領者則蔑矣故論畫之髙下者有傳形有傳神¶
傳神者氣韻生動是也如畫貓者張壁而絶䑕大士者¶
渡海而滅風翊聖眞武者叩之而響應寫人眞者即能¶
得其精神若此者豈非氣韻生動機奪造化者乎(圖繪/)¶
(寶鑑序/)¶
　　　明王履華山圖序¶
<pb:KR3h0061_WYG_016-9b>¶
畫雖狀形主乎意意不足謂之非形可也雖然意在形¶
舍形何所求意故得其形者意溢乎形失其形者形乎¶
哉畫物欲似物豈可不識其面古之人之名世果得於¶
暗中摸索邪彼務於轉摹者多以紙素之識是足而不¶
之外故愈逺愈譌形尚失之況意茍非識華山之形我¶
其能圖邪旣圖矣意猶未滿由是存乎靜室存乎行路¶
存乎牀枕存乎飲食存乎外物存乎聽音存乎應接之¶
隙存乎文章之中一日燕居聞鼓吹過門怵然而作曰¶
<pb:KR3h0061_WYG_016-10a>¶
得之矣夫遂麾舊而重圖之斯時也但知法在華山竟¶
不知平日之所謂家數者何在夫家數因人而立名旣¶
因於人吾獨非人乎夫憲章乎旣往之迹者謂之宗宗¶
也者從也其一於從而止乎可從從從也可違違亦從¶
也違果爲從乎時當違理可違吾斯違矣吾雖違理其¶
違哉時當從理可從吾斯從矣從其在我乎亦理是從¶
而已焉耳謂吾有宗與不局局於專門之固守謂吾無¶
宗與又不大逺於前人之軌轍然則余也其蓋處夫宗¶
<pb:KR3h0061_WYG_016-10b>¶
與不宗之間乎且夫山之爲山也不一其狀大而髙焉¶
嵩小而髙焉岑狹而髙焉巒卑而大焉扈銳而髙焉嶠¶
小而衆焉巋形如堂焉密兩向焉嶔陬隅髙焉岊上大¶
下小焉巘邊焉崖崖之髙焉巗上秀焉峰此皆常之常¶
焉者也不純乎嵩不純乎岑不純乎巒不純乎扈不純¶
乎嶠不純乎巋不純乎密不純乎嶔不純乎岊不純乎¶
巘不純乎崖不純乎巖不純乎峰此皆常之變焉者也¶
至於非嵩非岑非巒非扈非嶠非巋非密非嶔非岊非¶
<pb:KR3h0061_WYG_016-11a>¶
巘非崖非巗非峰一不可以名命此豈非變之變焉者¶
乎彼旣出於變之變吾可以常之常者待之哉吾故不¶
得不去故而就新也雖然是亦不過得其彷彿爾若夫¶
神秀之極固非文房之具所能致也然自是而後歩趨¶
奔逸漸覺已制不屑屑瞠若乎後塵每虛堂神定黙以¶
對之意之來也自不可以言喻余也安敢故背前人然¶
不能不立於前人之外俗情喜同不喜異藏諸家或偶¶
見焉以為乖於諸體也怪問何師余應之曰吾師心心¶
<pb:KR3h0061_WYG_016-11b>¶
師目目師華山(鐵網珊瑚/)¶
　　　明王履畫楷敘¶
余壯年好畫好故求求故蓄蓄故多多而不厭猶謂未¶
足也復模之習之以充其所願欲者噫是非癖與惟其¶
癖也故不知爲無用而獨視爲有用視爲有用故人或¶
予懲弗聽也人或予毁弗較也人或予需弗與也孜孜¶
焉惟是之從與誠正修齊之道幾半於乎癖之深也乃¶
至此乎夫畫多種也而山水之畫爲予珍畫家多人也¶
<pb:KR3h0061_WYG_016-12a>¶
而馬逺馬逵馬驎及二夏圭之作爲予珍何也以言山¶
水與則天文地理人事與夫禽蟲草木器用之屬之不¶
能無形者皆於此乎具以此視諸畫風斯在下矣以言¶
五子之作與則麤也而不失於俗細也而不流於媚有¶
清曠超凡之遠韻無猥闇蒙塵之鄙格圖不盈咫而窮¶
幽極遐之勝已充然矣故予之珍非珍乎溺也珍乎其¶
所足珍而不能以不珍耳其鍜與蠟屐之云哉且余也¶
泉石之姿也而市塵是囿猿鶴之爲無用邪固亦精神¶
<pb:KR3h0061_WYG_016-12b>¶
心術之所寓與其瓿覆孰若全之以不失夫踦屨偕還¶
之心於是焉補苴整比離為二帙目之曰畫楷云嗟乎¶
熟處難忘有道君子亦或不免況余乎是知克已之事¶
甚不可易易言也雖然牕明几淨時一披之則神遊虚¶
無悟入怳忽自有不可與冰氏之流道者當是時也視¶
鄕之僕僕然模擬於含毫吮墨之間其所得也反若過¶
之惟輟於目昏故巧爲拙奴之累不及而自怡不贈之¶
趣益深也因賦詩曰吟詩寫字何妨道何況規規畫苑¶
<pb:KR3h0061_WYG_016-13a>¶
中只爲癖深消不得故敎幽思且相通或曰旣知其癖¶
胡不蘄夫治之之䇿乎余曰癖天下古今之通病也不¶
癖於此必癖於彼果惟預之傳濟之馬嶠之錢而已乎¶
哉雖然設治癖者過君幸以相告(鐵網珊瑚/)¶
　　　明岳正畫葡萄說¶
畫書之餘也學者於游藝之暇適趣寫懷不忘揮灑大¶
都在意不在象在韻不在巧巧則工象則俗矣雖然其¶
所畫者必有意焉是故於草木也蘭之芳菊之秀梅之¶
<pb:KR3h0061_WYG_016-13b>¶
潔松竹之操皆托物寄興以資自修非徒然也夫葡萄¶
木而草約花而佳實重自上古故神農九種功力為最¶
至能强志益氣輕身延齡蓋中國之名果也二酉六帖¶
皆謂得之大宛歸種漢宫豈未之考歟意者初不經見¶
而博望貳師之所得者又將特異故成式樂天遂附㑹¶
之歟不可知矣魏文之詔以爲華果極珍盛讃厥美似¶
爲知已然徒得其味而遺其德取其小而不識其大君¶
子惜之予嘗論其榦臞者廉也節堅者剛也枝弱者謙¶
<pb:KR3h0061_WYG_016-14a>¶
也葉多䕃者仁也蔓而不附者和也實中果而可釀者¶
才也味甘平無毒入藥力勝者用也屈信於時者道也¶
其德之全有如此者宜與菊蘭梅竹並驅而爭先可也¶
世無好之而畫者獨近代有僧日觀者始作之是又不¶
幸失身於方外野人之手不無工俗可厭使夫徽懿弗¶
彰悲哉予謫戍窮荒偶見一本因以新意製爲長幅用¶
悼不遇兼暢幽情具目者茍矜其窮而取焉則亦未見¶
其爲不幸也若曰是不象而工豈徒不識畫格亦未有¶
<pb:KR3h0061_WYG_016-14b>¶
以知岳生者也(岳正博類藁/)¶
　　　明杜瓊論畫¶
繪畫之事胷中造化吐露於筆端怳忽變幻象其物宜¶
足以啓人之髙志發人之浩氣晉唐之人以爲玩物適¶
情無所關係若曰黼黻皇猷彌綸治具著於圖史以存¶
鑒戒豈無所關係哉(容臺集/)¶
　　　明沈周論畫¶
吳仲圭得巨然筆意墨法又能軼出其畦徑爛熳慘澹¶
<pb:KR3h0061_WYG_016-15a>¶
當時可謂自能名家者蓋心得之妙非易可學予雖愛¶
而恨不能追其萬一¶
崑山士人皆畫梅其用墨太重殊失清雅是有累於梅¶
矣(書畫題䟦記/)¶
　　　明吳寛論畫¶
古圖畫多聖賢與貞妃烈婦事蹟可以補世道者後世¶
始流爲山水禽魚草木之類而古意蕩然然此數者人¶
所嘗見雖乏圖畫何損於世乃疲精極思必欲得其肖¶
<pb:KR3h0061_WYG_016-15b>¶
似如古人事蹟足以益人人旣不得而見宜表著之反¶
棄不省吾不知其故也(匏翁家藏集/)¶
　　　明唐寅論畫¶
工畫如楷書寫意如草聖不過執筆轉腕靈妙耳世之¶
善書者多善畫由其轉腕用筆之不滯也(畫史㑹要/)¶
作畫破墨不宜用井水性冷凝故也温湯或河水皆可¶
洗研磨墨以筆壓開飽浸水訖然後蘸墨則吸上勻暢¶
若先蘸筆而後蘸水被水沖散不能運動也(珊瑚網/)¶
<pb:KR3h0061_WYG_016-16a>¶
　　　明文徴明論畫¶
畫家宫室最為難工謂須折算無差乃爲合作蓋束於¶
繩矩筆墨不可以逞稍渉畦畛便入庸匠(甫田集/)¶
古之髙人逸士往往喜弄筆作山水以自娛然多寫雪¶
景蓋欲假此以寄其歲寒明潔之意耳(書畫題跋記/)¶
　　　明練安論畫¶
蘇文忠公論畫以爲人禽宫室器用皆有常形至於山¶
石竹木水波煙雲雖無常形而有常理常形之失人皆¶
<pb:KR3h0061_WYG_016-16b>¶
知之常理之不當雖曉畫者有不知余取以爲觀畫之¶
説焉畫之爲藝世之專門名家者多能曲盡其形似而¶
至其意態情性之所聚天機之所寓悠然不可探索者¶
非雅人勝士超然有見乎塵俗之外者莫之能至孟子¶
曰大匠誨人以規矩不能使人巧莊周之論斲輪曰臣¶
不能喻之於臣之子臣之子亦不能受之於臣皆是類¶
也方其得之心而應之手也心與手不能自知況可得¶
而言乎言且不可聞而況得而效之乎效古人之蹟者¶
<pb:KR3h0061_WYG_016-17a>¶
是拘拘於塵垢糠粃而未得其眞者也(金川玉屑集/)¶
　　　明王肯堂論畫¶
前軰畫山水皆髙人逸士所謂泉石膏肓煙霞痼癖胷¶
中丘壑幽映廻繞鬱鬱勃勃不可終遏而流於縑素之¶
間意誠不在畫也自六朝以來一變而王維張璪畢宏¶
鄭䖍再變而荆關三變而董源李成范寛極矣若黄子¶
久則脫卸幾盡然不過淵源董源今士大夫能畫者多¶
師之川岑樹石祗是筆尖拖出了無古法便自謂前無¶
<pb:KR3h0061_WYG_016-17b>¶
古人後無來者甚不知量也¶
郭恕先界重樓複閣層見疊出良木工料之無一不合¶
規矩其人世以爲狂士而實世外人也尚於小藝委曲¶
精微如此今之作畫者握筆不知輕重而輒蔑棄繩墨¶
信手塗抹何哉(鬱岡齋筆麈/)¶
　　　明何良俊論畫¶
論畫者云夫畫特忌形貎采章歴歴具足甚謹甚細而¶
外露巧密夫謹細巧密世孰不謂之爲工邪然㴱於畫¶
<pb:KR3h0061_WYG_016-18a>¶
者蓋不之取正以其近於三病也(四友齋叢説/)¶
　　　明李式玉論畫¶
僕嘗執筆學作畫苦不成家今復閣筆十年矣安敢妄¶
論此中曲折哉顧今世不乏名手而可傳者少便面尺¶
幅無間疎密尋丈絹素實見短長乃今之畫者觀其初¶
作數樹焉意止矣及徐而見其勢之有餘也復綴之以¶
樹繼作數峰焉意止矣及徐而見其勢之有餘也復綴¶
之以峰再作亭榭橋道諸物意亦止矣及徐而見其勢¶
<pb:KR3h0061_WYG_016-18b>¶
之有餘也復雜以他物如是畫安得佳即佳又安得傳¶
乎間有一二能手形摹王趙董倪諸家亦時工似然多¶
雷同而少變化其丘壑布置千幅如一此由遊渉未逺¶
足不登奇山水臨摹又少目不見舊藁本故如此耳僕¶
家藏名蹟雖不廣每見前賢多有不同故以爲當今實¶
鮮佳手縱佳亦不傳世有知者即不以此言爲畫苑平¶
章知亦不以爲非丹青藥石也(赤牘/)¶
　　　明唐志契論畫¶
<pb:KR3h0061_WYG_016-19a>¶
畫家傳模移寫自謝赫始此法遂爲畫家㨗徑蓋臨摹¶
最易神氣難傳師其意而不師其迹乃眞臨摹也如巨¶
然學北苑元章學北苑大癡學北苑倪迂學北苑一北¶
苑耳各各學之而各各不相似使俗人爲之定要筆筆¶
與原本相同若之何能名世也(繪事微言/)¶
　　　明陳衎論畫¶
元逸人黄大癡敎人畫法最忌曰甜甜者穠郁而輭熟¶
之謂也夫爲俗為腐爲板凡人皆知之甜則不但不之¶
<pb:KR3h0061_WYG_016-19b>¶
忌且羣然喜之矣從大癡拈出大是妙諦(槎上老舌/)¶
　　　明薛崗論畫¶
畫中惟山水義理深遠而意趣無窮故文人之筆山水¶
常多若人物禽蟲花草多出畫工雖至精妙一覽易盡¶
余謂丹青有宗派姑蘇獨得其傳(天爵堂筆餘/)¶
　　　明王無倪論畫¶
畫無絶筆傳授爲先古哲妙墨代代相沿猶夫子之云¶
識大識小也若廣訪名師加以心慧古跡不但可亞還¶
<pb:KR3h0061_WYG_016-20a>¶
可自謂過之(畫史㑹要/)¶
　　　明屠隆論畫¶
意趣具於筆前故畫成神足莊重嚴律不求工巧而自¶
多妙處後人刻意工巧有物趣而乏天趣畫花趙昌意¶
在似徐熙意不在似非髙於畫者不能以似不似第其¶
髙逺蓋意不在似者太史公之於文杜陵老子之於詩¶
也(考槃餘事/)¶
　　　明屠隆論學畫¶
<pb:KR3h0061_WYG_016-20b>¶
人能以畫寓意明牕淨几描寫景物或觀佳山水處胷¶
中便生景象或觀名花折枝想其態度綽約枝梗轉折¶
向日舒笑迎風欹斜含煙弄雨初開殘落布置筆端不¶
覺妙合天趣自是一樂若不以天生活潑爲法徒竊紙¶
上形似終爲俗品古之髙尚士夫如李公麟范寛李成¶
蘇長公米家父子軰靡不盡臻神品賞鑒大雅須學一¶
二名家方得㴱知畫意(畫史㑹要/)¶
　　　明屠隆論臨畫¶
<pb:KR3h0061_WYG_016-21a>¶
臨摹古畫著色最難極力模擬或有相似惟紅不可及¶
然無出宋人宋人摹寫唐朝五代之畫如出一手秘府¶
多寶藏之今人臨畫惟求影響多用已意隨手苟簡雖¶
極精工先乏天趣妙者亦板國朝戴文進臨摹宋人名¶
畫得其三昧種種逼眞效黄子久王叔明畫較勝二家¶
沈石田有一種本色不甚稱摹倣諸舊筆意奪眞獨於¶
倪元鎭不似蓋老筆過之也評者云子昂近宋而人物¶
爲勝沈啓南近元而山水爲尤今如吳中莫樂泉臨畫¶
<pb:KR3h0061_WYG_016-21b>¶
亦稱當代一絶(考槃餘事/)¶
　　　明王世貞論畫¶
書道成後揮灑時入心不過秒忽畫學成後盤礴時入¶
心不能絲毫詩文總至成就臨期結撰必透入心方寸¶
以此知書畫之士多長年蓋有故也年在桑榆政須頼¶
以文寂寞不取資生聊用適意旣就之頃亦自斐然乃¶
知歐九非欺我者少學無成老而才盡以此自歎耳¶
人物以形模爲先氣韻超乎其表山水以氣韻爲主形¶
<pb:KR3h0061_WYG_016-22a>¶
模寓乎其中乃爲合作若形似無生氣神彩至脫格皆¶
病也¶
語曰畫石如飛白木如籀又云畫竹榦如篆枝如草葉¶
如眞節如隸郭熙唐棣之樹文與可之竹溫日觀之葡¶
萄皆自草法中得來此畫與書通者也至於書體篆隸¶
如鵠頭虎𤓰倒薤偃波龍鳳麟龜魚蟲雲鳥鵲鵠牛鼠¶
猴雞犬兔科斗之屬法如錐畫沙印印泥折釵股屋漏¶
痕髙峰墜石百歲枯藤驚蛇入草比擬如龍跳虎臥戲¶
<pb:KR3h0061_WYG_016-22b>¶
海遊天美女仙人霞收月上及覽韓退之送髙閑上人¶
序李陽冰上李大夫書則書尤與畫通者也(藝苑巵言/)¶
　　　明周天球論寫生¶
寫生之法大與繪畫異妙在用筆之遒勁用墨之濃淡¶
得化工之巧具生意之全不計纖拙形似也(石田畫卷/)¶
(題跋/)¶
　　　明董其昌畫旨¶
畫平遠師趙大年重山疊嶂師江貫道皴法用源麻皮¶
<pb:KR3h0061_WYG_016-23a>¶
皴及瀟湘圖㸃子皴樹用北苑子昂二家法石用大李¶
將軍秋江待渡圖及郭忠恕雪景李成畫法有小幅水¶
墨及著色青緑俱宜宗之集其大成自出機軸再四五¶
年文沈二君不能獨歩吾吳矣¶
畫家之妙全在煙雲變滅中米虎兒謂王維畫皆如刻¶
畫不足學也惟以雲山爲墨戲此語雖似偏然山水中¶
當著意煙雲不可用粉染當以墨漬出令如氣蒸冉冉¶
欲墮乃可稱生動之韻¶
<pb:KR3h0061_WYG_016-23b>¶
凡畫山水須明分合分筆乃大綱宗也有一幅之分有¶
一段之分於此了然則畫道過半矣¶
董北苑僧巨然都以墨染雲氣有吞吐變滅之勢米氏¶
父子宗董巨然法稍刪其繁複獨畫雲仍用李將軍抅¶
筆如伯駒伯驌軰欲自成一家不得隨人去取故也¶
老米畫難於混厚但用淡墨濃墨潑墨破墨積墨焦墨¶
盡得之矣¶
畫人物須顧盻語言花果迎風帶露禽飛獸走精神脱¶
<pb:KR3h0061_WYG_016-24a>¶
眞山水林泉清閑幽曠屋廬㴱邃橋渡往來山脚入水¶
澄明水源來歴分曉有此數端即不知名定是髙手¶
古人畫不從一邊生去今則失此意故無八面玲瓏之¶
巧但能分能合而皴法足以發之是了手時事也其次¶
須明虛實實者各段中用筆之詳略也有詳處必要有¶
略處實虛互用疎則不㴱邃密則不風韻但審虛實以¶
意取之畫自奇矣¶
攤燭作畫正如隔簾看月隔水看花意在逺近之間亦¶
<pb:KR3h0061_WYG_016-24b>¶
文章法也¶
每觀唐人山水皴法皆如鐵線至於畫人物衣紋亦如¶
之¶
道君皇帝以積墨寫石凡有六品後敷文學士小米跋¶
於海岳菴中不似人間抅勒法也然石田翁則云畫石¶
須用皴如寫大山則雋永有味¶
昔人評石之奇曰透曰漏吾以知畫石之訣亦盡此矣¶
趙文敏嘗爲飛白石又嘗爲卷雲石又爲馬牙抅石此¶
<pb:KR3h0061_WYG_016-25a>¶
三種足盡石之變¶
畫家六法一曰氣韻生動氣韻不可學此生而知之自¶
然天授然亦有學得處讀萬卷書行萬里路胸中脱去¶
塵濁自然丘壑内營成立鄞鄂隨手寫出皆爲山水傳¶
神¶
畫與字各有門庭字可生畫不可不熟字須熟後生畫¶
須熟外熟¶
朝起看雲氣變幻可收拾筆端吾嘗遊洞庭湖推篷曠¶
<pb:KR3h0061_WYG_016-25b>¶
望儼然米家墨戲又米敷文居京口謂北固諸山與海¶
門連亘取其境爲瀟湘白雲卷故唐世畫馬入神者曰¶
天閑十萬皆畫譜也¶
畫家以古人爲師已是上乘進此當以天地爲師每朝¶
看雲氣變幻絶近畫中山山行時見奇樹須四面取之¶
樹有左看不入畫而右看入畫者前後亦爾看得熟自¶
然傳神傳神者必以形形與心手相湊而相忘神之所¶
托也樹豈有不入畫者特畫収之生絹中茂密而不繁¶
<pb:KR3h0061_WYG_016-26a>¶
峭秀而不塞即是一家眷屬耳¶
士人作畫當以草隸奇字之法爲之樹如屈鐵山如畫¶
沙絶去甜俗谿徑乃爲士氣不爾縱儼然及格已落畫¶
師魔界不復可救藥矣若能解脱繩束中便是透網鱗¶
也¶
以徑之奇怪論則畫不如山水以筆墨之精妙論則山¶
水決不如畫東坡有詩云論畫以形似見與兒童隣作¶
詩必此詩定知非詩人余曰此元畫也晁以道詩云畫¶
<pb:KR3h0061_WYG_016-26b>¶
寫物外形要物形不改詩傳畫外意貴有畫中態余曰¶
此宋畫也¶
荆浩云吳道子畫山水有筆而無墨項容有墨而無筆¶
蓋有筆無墨者見落筆蹊徑而少自然有墨無筆者去¶
斧鑿痕而多變態¶
宋畫至董源巨然脫盡廉纎刻畫之習然惟寫江南山¶
則相似若海岸圖必用大李將軍北方盤車驢綱必用¶
李晞古郭河陽朱銳黄子久專畫海虞山王叔明專畫¶
<pb:KR3h0061_WYG_016-27a>¶
苕霅景宋時宋廸專畫瀟湘各隨所見不得相混也¶
郭河陽論畫山有可望者有可遊者有可居者可居則¶
更勝矣以其能令人起髙隱之思也¶
右丞以前作者無所不工獨山水神情傳寫猶隔一塵¶
自右丞始用皴法用渲運法若王右軍一變鍾體鳳翥¶
鸞翔似奇反正右丞以後作者各出意造如王洽李思¶
訓軰或潑墨瀾翻或設色娟麗顧蹊徑已具模擬不難¶
此於書家歐虞褚薛各得右軍之一體耳¶
<pb:KR3h0061_WYG_016-27b>¶
湘江上奇雲大似郭河陽雪山其平展沙脚與墨瀋淋¶
漓乃似米家父子耳古人論郭熙畫石如雲不虚也¶
詩文書畫少而工老而淡淡勝工不工亦何能淡東坡¶
云筆勢崢嶸文采絢爛漸老漸熟乃造平淡實非平淡¶
絢爛之極也¶
畫欲暗不欲明明者如觚稜鈎角是也暗者如雲横霧¶
塞是也¶
畫家以神品爲宗極又有以逸品加於神品之上者曰¶
<pb:KR3h0061_WYG_016-28a>¶
失於自然而後神也此非篤論恐護短者竄入其中士¶
大夫當窮工極研師友造化能爲摩詰而後爲王洽之¶
潑墨能爲營丘而後爲二米之雲山乃足關畫師之口¶
而供賞音之耳目¶
古人論畫以取物無疑爲一合非十三科全備未能至¶
此范寛山水神品猶借名手爲人物故知兼長之難(已/)¶
(上容臺集/)¶
李成惜墨如金王洽潑墨瀋成畫夫學畫者每念惜墨¶
<pb:KR3h0061_WYG_016-28b>¶
潑墨四字於六法三品思過半矣¶
古人論畫有云下筆便有凹凸之形此最懸解吾以此¶
悟髙出歴代處雖不能至庶幾效之¶
畫中山水位置皴法皆各有門庭不可相通惟樹木則¶
不然雖李成董源范寛郭熙趙大年趙千里馬夏李唐¶
上自荆關下逮黄子久吳仲圭軰皆可通用也或曰須¶
自成一家此殊不能如柳則趙千里松則馬和之枯樹¶
則李成此千古不易雖復變之不離本源豈有舍古法¶
<pb:KR3h0061_WYG_016-29a>¶
而獨創者乎倪雲林亦出自郭熙李成稍加柔雋耳如¶
趙文敏則極得此意蓋萃古人之美於樹木不在石上¶
著力而石自秀潤矣¶
畫無筆迹非謂其墨淡糢糊而無分曉也正如善書者¶
藏筆鋒如錐畫沙如印印泥耳書之藏鋒在於執筆沉¶
著痛快人能知善書執筆之法則能知名畫無筆迹之¶
說故古人如大令今人如米元章趙子昂善書必能善¶
畫善畫必能善書其實一事耳¶
<pb:KR3h0061_WYG_016-29b>¶
雲林山皆依側邊起勢不用兩邊合成此人所不曉近¶
來俗子㸃筆便自稱米家山深可笑也元暉睥睨千古¶
不讓右丞可容易凑泊開後人護短逕路邪¶
昔人評大年畫謂得胷中萬卷書更奇又大年以宗室¶
不得逺遊每朝陵回得寫胸中丘壑不行萬里路不讀¶
萬卷書欲作畫祖其可得乎此在吾曹勉之無望庸史¶
矣¶
畫之道所謂宇宙在乎手者眼前無非生機故其人往¶
<pb:KR3h0061_WYG_016-30a>¶
往多壽至如刻畫細謹爲造物役者乃能損壽蓋無生¶
機也黄子久沈石田文徴仲皆大耋仇英命短趙吳興¶
止六十餘仇與趙雖品格不同皆習者之流非以畫爲¶
寄以畫爲樂者也寄樂於畫自黄公望始開此門庭耳¶
(已上畫禪室隨筆/)¶
　　　明范允臨論畫¶
學書者不學晉轍終成下品惟畫亦然宋元諸名家如¶
荆關董范下逮子久叔明巨然子昂矩法森然畫家之¶
<pb:KR3h0061_WYG_016-30b>¶
宗工巨匠也此皆胸中有書故能自具丘壑今吳人目¶
不識一字不見一古人眞蹟而輒師心自創惟塗抹一¶
山一水一草一木即懸之市中以易斗米畫那得佳邪¶
間有取法名公者惟知有一衡山少少髣髴摹擬僅得¶
其形似皮膚而曽不得其神理曰吾學衡山耳殊不知¶
衡山皆取法宋元諸公務得其神髓故能獨擅一代可¶
垂不朽然則吳人何不追遡衡山之祖師而法之乎即¶
不能上追古人下亦不失爲衡山矣此意惟雲間諸公¶
<pb:KR3h0061_WYG_016-31a>¶
知之故文度𤣥宰元慶諸名氏能力追古人各自成家¶
而吳人見而詫之曰此松江派耳嗟乎松江何派惟吳¶
人乃有派耳(輸廖館集/)¶
　　　明陳繼儒論畫¶
畫者六書象形之一故古人金石鐘鼎隸篆往往如畫¶
而畫家寫水寫蘭寫竹寫梅寫葡萄多兼書法(妮古錄/)¶
　　　明李流芳論畫¶
余畫無師承又不喜臨摹古人如此册於荆關董巨二¶
<pb:KR3h0061_WYG_016-31b>¶
米兩趙無所不倣然求其似了不可得夫學古人者固¶
非求其似之謂也子久仲圭學董巨元鎭學荆關彦敬¶
學二米然亦成其爲元鎭子久仲圭彦敬而已何必如¶
今之臨摹古人者哉余不能畫而知其大意如此¶
少時見余友髥朱畫竹喜而效之度不能勝輒棄去爲¶
林木山水以自娛大都竹於長卷位置尤難寒梢萬尺¶
雖不乏煙雲變化而詰曲髙下坡陀晻映往往不能遂¶
其聳然干霄之勢古人以竹卷傳者予亦未覩奇絶也¶
<pb:KR3h0061_WYG_016-32a>¶
嘗以此語友人潘與歸休皆以爲然二子皆專工畫竹¶
已卓然成家而獨以位置長卷爲怯其他可知已(檀園/)¶
(集/)¶
　　　明李日華畫說¶
古者圖書並重以存典故備法戒非浪作者故有建章¶
千門萬户圖晉張茂先猶及見之漢成帝視紂踞妲已¶
圖班姬因進忠言又有圖蜀道山川歸獻而將帥藉以¶
成功者自顧虎頭陸探微專攻寫照及人物像而後繪¶
<pb:KR3h0061_WYG_016-32b>¶
事造極王摩詰李營丘特妙山水皆於位置㸃染渲皴¶
盡力爲之年煆月煉不得勝趣不輕下筆不工不以視¶
人也五日一山十日一水諸家皆然不獨王宰而已迨¶
蘇玉局米南宫軰以才豪揮霍借翰墨爲戲具故於酒¶
邊談次率意爲之而無不妙然亦是天機變幻終非畫¶
手譬之散僧入聖噉肉醉酒吐穢悉成金色若他人效¶
之則破戒比丘而已元唯趙吳興父子猶守古人之法¶
而不脫富貴氣王叔明黄子久俱山林疎宕之士畫法¶
<pb:KR3h0061_WYG_016-33a>¶
約略前人而自出規度當其蒼潤蕭逺非不卓然可寶¶
而歲月渲運之法則偷力多矣倪迂漫士無意工拙彼¶
云自寫胸中逸氣無逸氣而襲其跡終成類狗耳本朝¶
惟文衡山婉潤沈石田蒼老乃多取辦一時難與古人¶
比蹟仇英有功力然無老骨且古人簡而愈備淡而愈¶
濃英能繁不能簡能濃不能淡非髙品也(恬致堂集/)¶
　　　明李日華論畫¶
元僧覺隱曰我嘗以喜氣寫蘭以怒氣寫竹蓋謂蘭葉¶
<pb:KR3h0061_WYG_016-33b>¶
勢飄舉花蕊舒吐得喜之神竹枝縱横錯出如矛刃飾¶
怒耳¶
繪事要明取予取者形象彷彿處以筆勾取之其致用¶
雖在果毅而妙運則貴玲瓏斷續若直筆描畫即板結¶
之病生矣予者筆斷意含如山之虛廓樹之去枝凡有¶
無之間是也¶
姜白石論書曰一須人品髙文徴老自題其米山曰人¶
品不髙用墨無法乃知㸃墨落紙大非細事必須胷中¶
<pb:KR3h0061_WYG_016-34a>¶
廓然無一物然後煙雲秀色與天地生生之氣自然凑¶
泊筆下幻出奇詭若是營營世念澡雪未盡即日對丘¶
壑日摹妙蹟到頭只與髹采圬墁之工爭巧拙於毫釐¶
也¶
余嘗泛論學畫必在能書方知用筆其學書又須胷中¶
先有古今欲博古今作淹通之儒非忠信篤敬植立根¶
本則枝葉不附斯言也蘇黄米集中著論每每如此可¶
檢而求也(已上紫桃軒雜綴/)¶
<pb:KR3h0061_WYG_016-34b>¶
繪事必以微茫慘澹爲妙境非性靈廓徹者未易證入¶
所謂氣韻必在生知正此虚澹中所含意多耳其他精¶
刻偪塞縱極功力於髙流胷次間何關也王介甫狷急¶
樸嗇以爲徒能文耳然其詩有云欲寄荒寒無善畫頼¶
傳悲壯有能琴以悲壯求琴殊未浣箏笛耳而以荒寒¶
索畫不可謂非善鑒也¶
陳郡丞嘗謂余言黄子久終日只在荒山亂石叢木㴱¶
篠中坐意態忽忽人不測其為何又每往泖中通海處¶
<pb:KR3h0061_WYG_016-35a>¶
看急流轟浪雖風雨驟至水怪悲詫而不顧噫此大癡¶
之筆所以沈鬱變化幾與造化爭神奇哉¶
山行遇奇樹怪石即具楮墨四面約略取之此亦詩家¶
李賀錦囊之儲也¶
作畫如蒸雲度空觸石一任渺瀰遮露晦明不可預定¶
要不失天成之致乃爲合作學書如洗石蕩盡浮沙濁¶
土則靈竅自呈秀色自現二者於當境時卓竪眞宰於¶
擇用時㴱加觀力方有入路耳¶
<pb:KR3h0061_WYG_016-35b>¶
每見梁楷諸人寫佛道諸像細入豪髮而樹石㸃綴則¶
極灑落若略不住思者正以像旣恭謹不能不借此以¶
助雄逸之氣耳至吳道子以描筆畫首面肘腕而衣紋¶
戰掣奇縱亦此意也(已上紫桃軒又綴/)¶
古人繪事如佛說法縱口極談所拈往劫因果奇詭出¶
沒超然意表而總不越實際理地所以人天悚聽無非¶
議者繪事不必求奇不必循格要在胷中實有吐出便¶
是矣¶
<pb:KR3h0061_WYG_016-36a>¶
古人於一樹一石必分背面正昃無一筆茍下至於數¶
重之林幾曲之逕巒麓之單複借雲氣爲開遮沙水之¶
迂迴表灘磧爲遠近語其墨暈之酣㴱厚如不可測而¶
定意觀之支分縷析實無一絲之棼是以境地愈穩生¶
趣愈流多不致偪塞寡不致凋疎濃不致濁穢淡不致¶
荒幻是曰靈空曰空妙以其顯現出沒全得造化眞機¶
耳向令葉葉而雕刻之物物而形肖之與髹工采匠爭¶
能何貴畫乎(已上六研齋二筆/)¶
<pb:KR3h0061_WYG_016-36b>¶
士人以文章德義爲貴若技藝多一不如少一不惟受¶
役兼自損品林君復極富畫情見與可伯時終日碌碌¶
狥人遂堅意禁制不爲余嘗謂王摩詰玉琢才情若非¶
是吟得數首詩則琵琶伶人水墨畫匠而已(墨君題語/)¶
　　　明謝肇淛論畫¶
宋畫如董源巨然全宗唐人法度李伯時學摩詰以工¶
巧勝自是唐宋本色而傍及人物鞍馬佛像翎毛故名¶
獨震一時接其武者惟趙松雪然松雪間出獨剏而龍¶
<pb:KR3h0061_WYG_016-37a>¶
眠一意摹倣趨舍稍異耳¶
古人言畫一曰氣韻生動二曰骨法用筆三曰應物寫¶
形四曰隨類傅彩五曰經營位置六曰傳模移寫此數¶
者何嘗一語道得畫中三昧不過為繪人物花鳥者道¶
耳若以古人之法而槩施於今何啻枘鑿¶
人之技巧至於畫而極可謂奪天地之工洩造化之祕¶
少陵所謂眞宰上訴天應泣者當不虛也然古人之畫¶
細入豪髪飛走之態罔不窮極故能通靈入聖役使鬼¶
<pb:KR3h0061_WYG_016-37b>¶
神今之畫者動曰取態堆墨劈斧僅得崖略謂之遊戲¶
筆墨則可耳必欲詣境造極非師古不得也¶
今人畫以意趣爲宗不復畫人物及故事至花鳥翎毛¶
則輒卑視之至於神佛像及地獄變相等圖則百無一¶
矣要亦取其省而不費目力若寫生等畫不得不精工¶
也¶
宦官婦女每見人畫輒問甚麽故事談者往往笑之不¶
知自唐以前名畫未有無故事者蓋有故事便須立意¶
<pb:KR3h0061_WYG_016-38a>¶
結搆事事考訂人物衣冠制度宫室規模大略城郭山¶
川形勢向背皆不得草草下筆非若今人任意師心鹵¶
莽滅裂動輒托之寫意而止也余觀張僧繇展子䖍閻¶
立本軰皆畫神佛變相星曜眞形至如石勒竇建德安¶
禄山有何足畫而皆寫其故實其他如懿宗射兔貴妃¶
上馬後主幸晉陽華清宫避暑不一而足上之則神農¶
播種堯民擊壤老子度關宣尼十哲下之則商山採芝¶
二疏祖道元達瑣諫葛洪移居如此題目今人却不肯¶
<pb:KR3h0061_WYG_016-38b>¶
畫而古人爲之轉相沿倣蓋由所重在此習以成風要¶
亦相傳法度易於循習耳(五雜組/)¶
　　　明魯得之論畫竹¶
畫竹須腕中有風雨蘇子云當其下筆風雨快此眞得¶
寫竹上上乘若於墨瀋中求之正墜箇中雲霧(墨君題/)¶
(語/)¶
　　　明顧凝逺論畫¶
　　　　興致¶
<pb:KR3h0061_WYG_016-39a>¶
當興致未來腕不能運時徑情獨往無所觸則已或枯¶
槎頑石勺水疎林如造物所棄置與人裝㸃絶殊則㴱¶
情冷眼求其幽意之所在而畫之生意出矣此亦錦囊¶
拾句之一法¶
　　　　氣韻¶
六法中第一氣韻生動有氣韻則有生動矣氣韻或在¶
境中亦或在境外取之於四時寒暑晴雨晦明非徒積¶
墨也¶
<pb:KR3h0061_WYG_016-39b>¶
　　　　筆墨¶
以枯澀爲基而㸃染蒙昧則無墨而無筆以堆砌爲基¶
而洗發不出則無墨而無筆先理筋骨而積漸敷腴運¶
腕深厚而意在輕䯳則有墨而有筆此其大略也若夫¶
髙明儁偉之士筆墨淋漓䰅眉畢燭何用粘皮搭骨¶
　　　　生拙¶
畫求熟外生然熟之後不能復生矣要之爛熟員熟則¶
自有别若員熟則又能生也工不如拙然旣工矣不可¶
<pb:KR3h0061_WYG_016-40a>¶
復拙惟不欲求工而自出新意則雖拙亦工雖工亦拙¶
也生與拙惟元人得之¶
學者旣已入門便拘繩墨惟吉人靜女倣書童稚聊自¶
抒其天趣輒恐人見而稱說是非雖一一未肖實有名¶
流所不能者生也拙也彼云生拙與入門更是不同蓋¶
畫之元氣苞孕未洩可稱混沌初分第一粉本也¶
元人用筆生用意拙有深義焉善藏其器惟恐以畫名¶
不免於當世惟松雪翁裒然冠冕任意輝煌與唐宋名¶
<pb:KR3h0061_WYG_016-40b>¶
家爭雄不復有所顧慮耳然則其仕也未免爲絶藝所¶
累¶
然則何取於生且拙生則無莽氣故文所謂文人之筆¶
也拙則無作氣故雅所謂雅人㴱致也¶
　　　　枯潤¶
墨太枯則無氣韻然必求氣韻而漫羨生矣墨太潤則¶
無文理然必求文理而刻畫生矣凡六法之妙當於運¶
墨先後求之¶
<pb:KR3h0061_WYG_016-41a>¶
　　　　取勢¶
凡勢欲左行者必先用意於右勢欲右行者必先用意¶
於左或上者勢欲下垂或下者勢欲上聳俱不可從本¶
位逕情一往茍無根抵安可生發蓋凡物皆有然者多¶
見精思則自得¶
　　　　畫水¶
木華作海賦竟或敎以水之前後左右言之遂添出數¶
語乃知關仝有側作泰山圖非横看成嶺側成峰邪故¶
<pb:KR3h0061_WYG_016-41b>¶
身在此山不知山眞面目名語也(畫引/)¶
　　　明沈顥論畫¶
趙大年平逺逸家眼目剪伐町畦天然秀潤從輞川叟¶
得來然昔有評者謂得胸中千卷書更奇古則無書可¶
以無畫¶
挹之有神摸之有骨玩之有聲唐人云漫漫汗汗一筆¶
耕一草一木棲神靈恍疑畫中有物物中有聲此僅爲¶
知者道吁嘉隆而後神骨且乏況聲乎¶
<pb:KR3h0061_WYG_016-42a>¶
層巒疊嶂如歌行長篇逺山疎麓如五七言絶愈簡愈¶
入㴱永庸史渉筆拙更難藏¶
董北苑之精神在雲間趙承旨之風韻在金閶已而交¶
相非非非趙也董也非因襲之流弊流弊旣極遂有矯¶
枉至習矯枉轉爲因襲共成流弊其中機棙循遷去古¶
愈遠自立愈贏何不尋宗覓派打成冷局非北苑非承¶
旨非雲間非金閶非因襲非矯枉孤蹤獨響夐然自得¶
臨摹古人不在對臨而在神㑹目意所結一塵不入似¶
<pb:KR3h0061_WYG_016-42b>¶
而不似不似而似不容思議¶
董源以江南眞山水爲藁本黄公望隱虞山即寫虞山¶
皴色俱肖且日囊筆硯遇雲姿樹態臨勒不舍郭河陽¶
至取眞雲驚湧作山勢尤稱巧賊應知古人藁本在大¶
塊内吾心中慧眼人自能覰著又不可撥寘程派作漭¶
蕩生涯也¶
有一畫史日間作畫夢即入畫曉復寫夢境每入神遂¶
有蠅落屏端水鳴牀上魚堪躍水龍能破垣稱性之作¶
<pb:KR3h0061_WYG_016-43a>¶
　直操𤣥化蓋縁山河大地器類羣生皆自性現其間卷¶
　舒取捨如太虛片雲寒潭鴈跡而已¶
　專摹一家不可與論畫專好一家不可與論鑒畫¶
　今人見畫之簡潔髙逸曰士夫畫也以爲無實詣也實¶
　詣指行家法耳不知王維李成范寛米氏父子蘇子瞻¶
　晁無咎李伯時軰士夫也無實詣乎行家乎(畫麈/)¶
　　　　明張丑論畫¶
　古今畫流不相及處其布景用筆不必言即如傅色積¶
<pb:KR3h0061_WYG_016-43b>¶
　墨之法後人亦不能到細檢唐宋大著色畫髙米水墨¶
　雲山皆是數十百次積累而成故能丹碧緋映墨彩瑩¶
　鑒自當窮究厎裏方見良工苦心愼毋與率易㸃染淡¶
　妝濃抹者同類而視之也¶
　雲林作畫惜墨如金至無一筆不從口出故能色澤膩¶
　潤後人刻意摹擬雖形體略似其精神終不及也(清河/)¶
　(書畫舫/)¶
御定佩文齋書畫譜卷十六¶
