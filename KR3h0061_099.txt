# -*- mode: mandoku-view; -*-
#+TITLE: 御定佩文齋書畫譜
#+DATE: 2015-08-24 23:16:01.188700
#+PROPERTY: ID KR3h0061
#+PROPERTY: BASEEDITION WYG    
#+PROPERTY: JUAN [卷九十九]目録
<pb:KR3h0061_WYG_099-1a>¶
　欽定四庫全書¶
御定佩文齋書畫譜目録¶
　　第九十九卷¶
　　　歴代鑒藏畫五¶
　　　　眀詹景鳳東圗𤣥覽¶
　　　　眀張丑清河書畫舫¶
#+PROPERTY: JUAN 卷九十九
<pb:KR3h0061_WYG_099-2a>¶
　欽定四庫全書¶
御定佩文齋書畫譜卷九十九¶
　　歴代鑒藏九¶
　　　畫(五/)¶
　　　　眀詹景鳳東圗𤣥覽¶
　畫册二部約四十册並是馬和之馬逺馬麟夏圭劉松¶
　　年李唐李嵩趙千里趙大年諸名人作並極精妙内¶
　　有團扇便靣二畫為李伯時冩西園雅集圗米元章¶
<pb:KR3h0061_WYG_099-2b>¶
　　作記字畫精妙原朱都督箑菴家物以貽劉子大¶
　石勒問道圗一卷黄潛陳繹曾跋以為唐人非也當是¶
　　趙千里¶
　韓幹虞人獻馬圗前有徽宗題字後有趙松雪袁清容¶
　　康里承㫖諸名人跋十餘家皆真跡本元内臣疇齋¶
　　物首自跋二十餘字今在劉宫保子大家¶
　文與可山水一軸黄山谷題跋山谷云文生平山水惟¶
　　見此¶
<pb:KR3h0061_WYG_099-3a>¶
文皇幸蜀圗一横軸與予所見汪司馬家趙千里本同¶
　予以為唐人筆趙千里本殆臨此者在韓敬堂家見¶
夏圭春日園居一小卷髙六寸長三尺¶
韓滉説劒圗一卷亦佳但絹素不似唐人作¶
韓滉田家移居圗是真蹟在劉宫保子大家¶
歙吳氏開元八相趙承旨跋為徽宗時畫¶
易慶之羣猿圗筆墨古雅¶
吳水部牧牛圖卷是唐人張翥跋為李唐非也¶
<pb:KR3h0061_WYG_099-3b>¶
劉子大藏李嵩殿閣一軸絹素極精用意髙古是法唐¶
　人¶
董源龍繡交鳴圗無欵識亦無前代名賢題字相傳為¶
　董源龍繡交鳴圗圗名亦不知所謂用二大絹約闊¶
　四尺五六寸髙五尺二三寸在成國¶
國朝周舜臣册二部圗北西廂記合四十餘册大得劉¶
　松年李唐腕力末有倣范仲山水四册¶
莫廷韓藏郭熙溪山秋霽圗一卷無欵約長八尺髙八¶
<pb:KR3h0061_WYG_099-4a>¶
　寸許後有柯九思諸名人印記¶
廷韓藏小米山水一片有元名人跋然非真蹟¶
馬逺山水上一逺山用水墨瀋成雲影廷韓藏¶
姚司諫詔水李成寒林平逺吳水部容宇所翁九龍皆¶
　元人摹本然二卷狀景並竒¶
𥞇職方徽廟青菜是畫院中人代作又一卷寫翏翏哥¶
　踞松枝乃是徽廟自為¶
五代厲歸真虎踞圗竒古而雅¶
<pb:KR3h0061_WYG_099-4b>¶
黄筌寫生一長卷著色精雅筆亦秀勁此却不可為眞¶
　黄筌良是宋院中人筆¶
盧鴻草堂圗一卷絹畫似北宋人却又非李伯時¶
米海嶽雲山小横幅純用淡墨瀋成了無筆跡眞逸品¶
　也又有一小横幅純用焦墨筆法髙古蒼勁¶
李唐春牧圖牛欲前行童子力挽之勢甚竒内寫二大¶
　樹蒼然¶
馬和之寫桓大司馬九錫小横幅有元人跋¶
<pb:KR3h0061_WYG_099-5a>¶
梁楷虎溪三笑圗是折蘆描法¶
子昂風中馬竒甚是法唐人寗戚叩角圗髙古秀雅蓋¶
　法李公麟而兼唐人之趣本是一小横幅𥞇職方乃¶
　裝潢為一大册舊藏朱箑菴家¶
沈月山寫畨人有子昂題跋又見沈月谿寫班生教女¶
　僅僅能品耳¶
錢舜舉霅溪漁隠學唐人青緑而坡脚並塗金¶
陸天游廣春山吟賞學董源品在王蒙大癡間¶
<pb:KR3h0061_WYG_099-5b>¶
易慶之元宵圗眞¶
王晋卿青緑山水師唐人¶
戚仲江潮湧月圗古雅精妙¶
黄大癡寒潭浸月圖寫逺山近石林木數重並入冲雅¶
　之趣¶
梅妃圗趙千里畫¶
郭熙寫雪&KR1402;溪山一小册流動古雅入神¶
馬逺小長條山水有楊妹子題又有逺紈扇寫桂花皆¶
<pb:KR3h0061_WYG_099-6a>¶
　眞又有蓮湖放舟圗竹鶴圗皆燈市見¶
馬一卷中作二馬傍作二大樹牧馬官二是唐人筆大¶
　類韓幹鬻者乃妄題為松雪¶
徽廟荔枝雜鳥三筴在吳氏鳥睛俱用黒漆㸃¶
揚補之梅竹用墨用筆皆雅亦吳氏¶
徽廟雉鷄在劉子大家¶
馬文璧畫一片為晴嵐秋渉圗法黄大癡在歙吳氏今¶
　歸吳水部¶
<pb:KR3h0061_WYG_099-6b>¶
王摩詰山隂圗一卷後有米元章與宋元諸賢題跋舊¶
　在吾歙臨河程氏今聞鬻於河南吾郡汪司馬伯玉¶
　曽見語予今聞此卷歸雲間董翰林思白¶
顧長康洛神賦張瑄璇璣圗予嘗見國朝杜堇唐寅並¶
　有是圗悉分為四唐本舊為同邑吳伯生藏後以贈¶
　閩客杜本為同年汪比部瞻之世藏後以贈燕客顧¶
　本今在𥞇職方文甫¶
𥞇職方藏劉松年西園雅集圗&KR1402;物悉倣龍眠居士居¶
<pb:KR3h0061_WYG_099-7a>¶
　士圗髙不滿八寸長不滿六尺松年則髙一尺五寸¶
　長丈餘人物服色形容坐立一如伯時後有王叔眀¶
　馬文璧沈民則三跋¶
劉子大唐棣子華秋山餞别圖是紙畫古雅布&KR1402;法唐¶
　人出入黄子久吾邑汪氏有子華絹大幅靖節撫孤¶
　松淺絳青緑全法趙承㫖¶
十八學士一卷約丈五尺無名氏後有宋徽廟書十八¶
　學士官爵姓名而稍叙其槩末則蔡亰奉勅題跋吾¶
<pb:KR3h0061_WYG_099-7b>¶
　歙汪太學七千家藏亦有一卷徽廟官爵與亰跋並¶
　同畫布置亦同但精彩不逮¶
吳水部畫册二十片蓋得之武林有松年馬逺夏珪數¶
　册佳又有宋人橙黄橘緑一册亦佳¶
歙吳氏亦有夏珪江閣觀潮圗一册清勁可愛¶
嘗見有趙千里山水一卷長丈餘是元人摹本¶
𥞇職方古畫册二十片足與韓所藏匹西蜀郭亨之亦¶
　有二十餘册備兩宋五代及唐其中稍佳者八九册¶
<pb:KR3h0061_WYG_099-8a>¶
　耳許公子伯尚云毘陵秦都諫有二十册予恨未見¶
朱都督箑菴以徑二丈長畫卷集為二大册今一在𥞇¶
　職方一在吾歙殷二公子予並得細閲每部十八册¶
　殷册中有馬逺數册絶佳𥞇册獨有夏珪缺馬逺¶
餘杭方同知相卿家有宋元人畫册一部計三十餘片¶
　中劉松年趙千里馬逺有絶佳者至元人半為贗本¶
　矣魏國公子亦有一部¶
檇李項元汴一册聚宋人畫合六十合為一大册非子¶
<pb:KR3h0061_WYG_099-8b>¶
　大所藏可能擬議内宋畫紫牡丹二片予生平見古¶
　人著色未有如此之佳者原雲間名公所集項購得¶
　之翎毛花卉𤓰果一一為世希有馬逺二小片闊未¶
　及四寸一作雞引羣雛一作二鵞妙絶與紫牡丹並¶
　世中尤物¶
吾徽歙之臨河程氏溪南吳氏休之城北葉氏並有古¶
　人畫册亦各以二十餘片為一部¶
周昉揮扇圗頤豐體肥敬堂有周昉士女圗一卷亦真¶
<pb:KR3h0061_WYG_099-9a>¶
西蜀郭民部亨之人物一卷徽廟首題為文㑹圗後題¶
　為唐人韓滉所作予閲之本錢仲文劉長卿琉璃堂¶
　宴集故事想韓當時圗之如李伯時圗西園雅集必¶
　倣此也是楮紙畫完不緇如一二十年間物後二年¶
　於吾郡管揮使家見一卷位置盡與此同筆更精細¶
　乃絹畫亦佳甚然無欵識題有琉璃堂雅集圗六字¶
徽廟觀燈士女圗一卷絹畫殆帝自作非院人筆也長¶
　五六尺絹素完好後有蔡亰跋¶
<pb:KR3h0061_WYG_099-9b>¶
郭忠恕雪霽江行圗舊為吳中沈啟南家藏朱箑菴購¶
　得朱物故落亨之手後有李西涯程篁墩跋¶
周昉歩輦圗一卷乃宋人臨本有宋元人跋十餘篇¶
漢髙祖宴豐沛圗一卷約長三尺絹素如新無欵亦無¶
　跋尾細閲惟李伯時水紋常有此若他人則必不能¶
　亨之乃強爭為唐人必欲走題作唐不知伯時亦法¶
　唐也然唐畫古雅而拙北宋古雅失其拙矣¶
王齊翰青緑山水一卷山與石不甚有皴用青緑甚厚¶
<pb:KR3h0061_WYG_099-10a>¶
貫休十二髙僧人物逕五寸長絹素完好如新獨用赭¶
　石處輟破碎想膠重致然¶
王叔明寒林鍾旭筆法秀爽其溪橋玩月圗人物屋宇¶
　樹石並佳顧仲方藏¶
王叔明𤣥君鍊真圗法僧巨然古雅秀勁此叔明畫中¶
　最佳者又竹石一幅皆顧仲方藏並精紙畫仲方又¶
　有雲林紙寫古木竹石數軸並佳又黄大癡絹寫山¶
　水一大幅紙寫一大幅一小幅¶
<pb:KR3h0061_WYG_099-10b>¶
顧仲方藏米元章山水絹畫大幅絶佳¶
髙宗瑞應圗六段每段長二尺許沈宜謙常摹來以為¶
　劉松年而文休承載嚴氏畫目以為蕭照必二本也¶
　余所見舊藏吳門張氏無欵今不知所在¶
劉松年卧看南園十里春一卷約長丈餘亦宜謙摹來¶
　云眞本在吳門後十餘年於𥞇職方䖏見後段蓋前¶
　後折為二卷也¶
吾休劉氏世藏有二卷一為元人張叔厚摹龍眠居士¶
<pb:KR3h0061_WYG_099-11a>¶
　九歌圗孟思以小篆書九歌皆能品一為宋人燕文¶
　貴寫武夷圗約長六七尺有元人數家題跋以為貴¶
　法王右丞¶
亰口陳太學從訓藏雲林山水一紙軸其廣從僅盈尺¶
　長四尺有竒作茂林疊嶂峻嶺喬柯數重徧滿一幅¶
　蓋元鎮平生所希有者雲林當時畫成亦自珍重既¶
　題後數年復題原為亰口靳相國家物靳氏舊藏雲¶
　林山水長幅並海内所無今竟不知落何䖏又有王¶
<pb:KR3h0061_WYG_099-11b>¶
　叔明山水一軸長紙闊僅長一二寸上作行書逕寸¶
　字題年月字亦勁雅今亦不知何䖏從訓藏有李成¶
　風雨圗一大幅亦佳殆是元人臨本又有沈石田倣¶
　仲圭一小軸却是得意筆¶
吾休范司理龍石有絹畫四小幅絹素如新是亂雲皴¶
　而非郭熙以意粗氣不髙逸¶
宋人狗二册大佳為亨之得¶
紹興李公子葵陽小米絹畫山水一幅蓋用父法貫伯¶
<pb:KR3h0061_WYG_099-12a>¶
　時之趣以自成堂奥¶
吕藏李成萬山積雪巨軸唐觧元伯虎有臨本吾郡邵¶
　龍臨本數幅中亦有此本此本雖不真却是宋人所¶
　臨苐不知龍所見而臨者誰氏物也¶
吕氏有文徴仲小長條又有陳道復墨花一卷髙尺五¶
　寸長幾二丈¶
宋人勾勒紅荼䕷一片有寧宗御筆題詩字亦雅勁無¶
　欵¶
<pb:KR3h0061_WYG_099-12b>¶
宋人范安仁魚一片形肖生動水藻亦佳予見范魚前¶
　後凡五片並佳¶
劉宫保子大藏張僧繇觀碑圗絹畫闊一尺七八寸髙¶
　二尺六七寸絹精而不甚細亦不甚塵垢完好如五¶
　六十年物無欵有宋徽宗題簽頭尚在原出成國成¶
　國出嚴分宜則不知得何自相傳為秘府物宦者竊¶
　出聞今祕府有李伯時與諸古人白描人馬卷殊多¶
　今上盡發武英殿諸畫官令加顔色完復進貯祕庫¶
<pb:KR3h0061_WYG_099-13a>¶
子大家王摩詰山水一絹軸闊六七寸長幾四尺絹粗¶
　而密作重山疊巘茂木藂林帶以清溪野渚重樓曲¶
　榭幾盈一幅無欵亦無題字原出朱箑菴箑菴於卷¶
　外手題為王維¶
李伯時蓮社圗一軸有徽廟簽頭亦子大家藏¶
伯時西園雅集卷韓祭酒存良藏髙七寸長七八尺法¶
　如蓮社圗而姿態閑逸稍不逮¶
米小畫一紙廣僅七寸髙尺餘作谿山數重¶
<pb:KR3h0061_WYG_099-13b>¶
黄參軍秀民藏文與可梅竹一小横幅絹極精密瑩白¶
　廣二尺五寸髙約一尺七寸右空處文同與可四字¶
　字大逕二寸許空下元人收藏圗書極多内一圗書¶
　蓋曾入元内官疇齊家梅上左角有宋髙宗押並題¶
　七字乗鸞仙子付秦檜¶
金人王黄華人物一卷為放鷹圗後有宋學士景濓跋¶
　跋為楷書字大徑半寸法松雪兼歐虞亦是能品前¶
　有蔣廷暉題四大字¶
<pb:KR3h0061_WYG_099-14a>¶
李龍眠絹畫園居十二㬌為十二册每册長尺餘内有¶
　重著色者有淺絳者每册東坡各題一詩皆臨本然¶
　畫殊可觀在豫章宗侯匡南栱樋家匡南有錢舜舉¶
　臨伯時西園雅集圗與伯時相去星淵後有宜黄吳¶
　餘慶楷書西園雅集記¶
錢舜舉升天行一卷紙如新著色描法幾於唐人¶
陶學士雪夜煑茶圖亦舜舉作不亞升天行著色與筆¶
　法同但紙稍舊在焦山道士郭第䖏¶
<pb:KR3h0061_WYG_099-14b>¶
杭城王孝亷藏舜舉金碧山水一長卷法趙千里紙亦¶
　如新¶
黄毓初舜舉卉石草蟲二册絹畫草草㸃染却有妙趣¶
王參政敬美舜舉著色花原一長紙上下作兩本每本¶
　綴以詩王截作兩幅又舜舉紙寫羙人剖𤓰圗在北¶
　城隍廟見¶
趙承旨三生花長紙一幅上中下作三本重著色傍各¶
　系以小詩¶
<pb:KR3h0061_WYG_099-15a>¶
王維輞川雪&KR1402;細絹寫小横幅精極古松上用粉作積¶
　雪有欵在臨溪吳氏¶
餘杭方同知相卿藏畫耕織圗四幅無欵廣尺五寸許¶
　長三尺有竒傳為劉松年筆法却似馬逺佳每幅上¶
　有髙廟行書題詩各四句句七言¶
王叔朙竹石二紙有欵題曰黄鶴山樵字徑寸餘大佳¶
　頃歸吾邑吳子固¶
趙千里以青緑法寫前後二赤壁賦長二丈餘曽於歙¶
<pb:KR3h0061_WYG_099-15b>¶
　見有周臣臨本乃不用青緑而水墨淺絳¶
李思訓絹畫山水小幅布置溪山村落人家大與今畫¶
　布置殊殆是唐畫無疑¶
米元章小幅雲山亦箑菴家物有欵有圗書絹素皎然¶
　未壊却是南宋人臨本¶
予在豫章時過宗侯貞吉見有米海岳雲山一紙幅上¶
　有倪迂題¶
眀皇擊梧圗一卷今在歙吳司成逺䖏長幾一丈前四¶
<pb:KR3h0061_WYG_099-16a>¶
　五寸絹碎甚無欵後有虞伯生跋為李唐然簡古勁¶
　峻似馬逺一卷天竺相逢相傳為趙千里起䖏有書¶
　三生傳者字似坡公而非¶
元人從子龍雙幅絹寫雪天運糧圗法郭熙舊為吾門¶
　人丁南羽物今歸葉氏¶
子昂臨川圗絹畫小幅青緑重著色法唐人¶
清眀上河圗本宋院人張擇端畫嚴氏圗書盡入大内¶
　朱箑菴意欲盡得之當事者遂奏請發朱氏著令上¶
<pb:KR3h0061_WYG_099-16b>¶
　價臨發有小内臣知上河圗價重遂啟箱竊此卷適¶
　當事者至内臣亟以藏御溝石罅中是日忽大雨驟¶
　長沒罅連二日夜不歇雨水消從罅中索所藏卷則¶
　已糜爛不可復理矣¶
許公子伯尚云在亰師見有張僧繇二十八宿真形圗¶
　一卷全又有七十二賢圗尚存其半今俱為河南人¶
　買去¶
唐張萱璇璣圗一卷長幾二丈絹縷稍粗而密後有宋¶
<pb:KR3h0061_WYG_099-17a>¶
　元諸名人跋在韓敬老家¶
周昉璇璣圗絹精密光滑悉倣張萱無所復更後有則¶
　天用細絹手書本傳小楷亦真舊丹丘柯敬仲跋郭¶
　亨之藏¶
王摩詰精能圗一卷長五丈餘一墨運不著色¶
宋徽廟雪江歸櫂一卷長丈餘細絹畫後有蔡亰題跋¶
　亰書法大令徑寸許大字亦佳其卷装潢珍甚亦非¶
　人間所常有兩軸頭則青亞姑長幾徑寸包首則宋¶
<pb:KR3h0061_WYG_099-17b>¶
　刻絲卷首古錦一片長六尺五寸寸四圍綵花䦨中¶
　用藍絲為地横一金龍而藍絲之色鮮羙如空青然¶
李廸寒塘鸂𪄠圗一幅不甚大絹精密光滑如紙¶
黄子久浮嵐暖翠圗巨幅絹畫¶
倪元鎮山水二幅佳一長條為何元朗舊物余昔曾見¶
　之枯株竹石一紙亦真¶
方方壺一小紙作淡山小艇山與石並飛白林木則用¶
　濃淡掩映墨汁猶淋漓也是逸品¶
<pb:KR3h0061_WYG_099-18a>¶
沈啓南大匹紙寫山水二幅一學吳仲圭一法王叔明¶
　又有寫湖山草堂横幅淡絳青緑法仲圭兼子久又¶
　小長條紙法王叔眀亦啟南本色又一紙長條中寫¶
　徑尺長墨竹數百本此則大竒凡余生平所見啟南¶
　畫何啻二百餘幅求如此作不三五軸而已¶
文徴仲小山水五幅内一小紙徴仲與客過其友湯子¶
　重家為作此圗長僅尺五寸闊僅尺許上方以小楷¶
　書二詩并小序¶
<pb:KR3h0061_WYG_099-18b>¶
乙酉長安燈市余同沈太史純甫徃見唐伯虎一細絹¶
　小幅山水學王摩詰筆墨精雅不著色上有文徴仲¶
　題詩伯虎復自題又有吳仲圭一小幅墨彩傍有倪¶
　元鎮題七言絶句詩上又有黄子久題百餘字皆真¶
　予助純甫購得之¶
潁陽相公藏謝太𫝊寫照圗一卷後有宋元人跋云太¶
　傅自寫恐未必然衣摺游絲描¶
許公子伯尚王摩詰候潮圗一卷細絹畫後有宋元人¶
<pb:KR3h0061_WYG_099-19a>¶
　跋細閲皆䨇鈎廓填¶
淮安丁氏有雲林山水二小幅戴進山水二軸大佳逺¶
　勝常作¶
雲間何元朗所藏盡元人子久仲圭元鎮方壺諸作合¶
　五十餘内元鎮至二十四幅獨叔眀僅一幅爾大抵¶
　越吳叔眀真山水甚少惟武林王氏葛仙翁移居一¶
　長幅雲間顧氏三幅吾歙羅氏一幅已歸吳今又歸¶
　歙汪氏余所見有真者三何元朗藏沈啟南至三十¶
<pb:KR3h0061_WYG_099-19b>¶
　餘幅無宋人墨蹟惟松雪手簡一卷又絹寫陳情表¶
　字逕寸法李北海其所藏宋人僅有謝靈運出浴圗¶
　而絹已黒矣亦無畫者名欵¶
顧汝和松雪絹畫小山水一卷淺絳雖林木茂而㸃染¶
　瑩潔筆法精雅秀潤惟林内一小童騎牛蓋法董源¶
　汝和云文徴仲時時借觀至數十番不厭¶
吾邑蘇君楫藏文徴仲袁安卧雪圗後作小楷寫袁安¶
　傳絶佳畫古雅用筆似龍眠居士而落墨乃李唐㑹¶
<pb:KR3h0061_WYG_099-20a>¶
　意亦自髙逺¶
友人毘陵吳助教崑麓所藏名畫共二十餘幅元四大¶
　家各有二幅王叔明惟一小幅長僅尺餘闊僅七寸¶
　而筆有一瀉千里之氣曹雲西法郭熙一小幅紙墨¶
　如新其令季子水部藏曹雲西古木寒林一大幅紙¶
　法李成¶
揚州古回回藏周元素美人剖𤓰圗一小絹幅上有倪¶
　雲林題七言絶句詩又有唐伯虎法劉松年墨寫小¶
<pb:KR3h0061_WYG_099-20b>¶
　山水一幅横紙絶佳吳崑麓藏伯虎法大癡秋山煙¶
　靄小長條紙幅亦佳¶
金陵胡編修藏王摩詰輞川雪景絹畫沈宜謙云是宋¶
　人臨本之絶佳者其雪用銀泥打底上更用粉細細¶
　㸃雪¶
宋人李確四小横幅為一卷倣夏圭寫陶靖節杜子羙¶
　王子猷林逋確宋末人¶
李龍眠畨王禮佛圗一卷紙瑩白如新¶
<pb:KR3h0061_WYG_099-21a>¶
楊職方藏趙幹煙靄秋渉圗一軸劉松年山水四幅黄¶
　大癡絹畫石面漰出水松頭穿破雲一大軸闊六尺¶
　長八尺餘沈啟南帶礪圗一大軸法李唐極雄偉髙¶
　丈餘闊用大絹三幅文徴仲絹畫山水九幅¶
北宋人畫小山水二册皆冬景一無雪山上作一石壁¶
　下作叢石平坡二大枯樹一人坐舟中樹枝乃作郭¶
　淳夫一為重山積雪寒林行旅後劉松年盡倣其筆¶
　意¶
<pb:KR3h0061_WYG_099-21b>¶
北宋人畫山水二册作叢林不異李唐石則馬逺景與¶
　山則夏圭無名氏又一册枯樹馬逺石則夏圭其筆¶
　亦不著意而工¶
唐人青緑山水二片行筆極輕細¶
畫詩意一片其詩曰就舟買得魚偏美踏雪沽來酒更¶
　佳無欵吾以為馬和之或曰非和之所能和之殆法¶
　此而為之者又一片作松下鼓琴妙¶
李龍眠七賢一片絹畫¶
<pb:KR3h0061_WYG_099-22a>¶
趙承旨小山水一片不用墨描寫直用丹素㸃染而成¶
馬世榮寒林雜鳥一片又池臺竹樹一片則為新退籜¶
　二竹尢妙¶
趙千里溪山放船蓋法唐人¶
夏珪清溪園亭小&KR1402;筆簡而意殊逺又懸崖飛瀑一片¶
　秃筆山水二¶
楊允元魚二片魚生動水藻尢佳¶
盛子昭溪山三片一淺絳佳其二片但用墨寫¶
<pb:KR3h0061_WYG_099-22b>¶
趙仲穆墨冩枯木竹石上作一錦雞不著色郭哲卿有¶
　山水一軸中作二髙松松上立二鶴¶
展子䖍青緑山水二小幅致拙而趣髙後來二李將軍¶
　寔師之¶
楊仕賢雪&KR1402;小山水初見以為劉松年然仕賢徽廟時¶
　人乃知松年之筆寔師仕賢¶
吳道子冩藍采和踏歌圗一大片絹冩¶
五代山水翎毛二片一作沙汀古木二行筆清細而枝¶
<pb:KR3h0061_WYG_099-23a>¶
　極繁宻木下為汀汀上集羣雁其中為野渚渚上逺¶
　浦蒼烟一望&KR0252;然而獨於浦渚之間突起一小枯栁¶
　寒鴉數十參差布列清逺出竒一於羣石間挺出一¶
　古木石間半露二鴛鴦徑寸許大枯樹中為寒鴉一¶
　陣以墨㸃成三分許大至浦上小栁鴉僅如蟻亦一¶
　竒也¶
黄筌菜花一叢上集羣蝶一墮地為羣蟻所嚙蟻二百¶
　餘極小靡不生動¶
<pb:KR3h0061_WYG_099-23b>¶
北宋人山水一片無欵有張翥諸名人跋¶
北宋人畫人馬二册不著色以上皆𥞇職方文甫應科¶
　藏¶
錢塘王孝亷藏王叔眀紙畫葛仙翁移居圗長一丈二¶
　尺闊幾二尺上有袁清容題今在檇李項元汴¶
錢舜舉紙畫倣趙千里霅溪圗長丈餘¶
趙千里紙畫倣王右丞山水翎毛一横片殊佳元名人¶
　題詠幾三十家¶
<pb:KR3h0061_WYG_099-24a>¶
族子壁收宋人山水用䨇幅絹闊三尺餘長六尺餘無¶
　欵謂是范寛上有宣和小璽并御府圗書之印¶
汪太學有黄大癡小山水一幅倪雲林林亭一軸上有¶
　沈啓南題王孟端捕魚圗一卷錢舜舉山水一卷皆¶
　紙畫¶
麻城董氏官蜀得文與可絹寫竹一大幅蓋與可梓潼¶
　人也然畫不真乃元人臨本¶
余參將有黄筌牡丹三筴馬逺山水二筴樓臺二筴李¶
<pb:KR3h0061_WYG_099-24b>¶
　嵩殿角一筴龍舟一筴崔白瓦雀勾勒竹枝二筴並¶
　佳又有胡廷暉法趙千里絹畫青緑小長條山水一¶
　幅¶
范司理龍石藏絹畫劉松年盧仝煑茶圗一卷有元人¶
　跋十餘家¶
朱澤民倣郭熙四片子昭松溪定之竹石各一片¶
歙吳氏藏周文矩戲嬰圗一卷前徽廟題字後有錢舜¶
　舉跋百餘字¶
<pb:KR3h0061_WYG_099-25a>¶
劉宫保子大周昉仕女圗一卷蘇漢臣戲嬰一卷長丈¶
　餘絹皆如新¶
王叔明小紙丹臺春曉圗原在黄志淳家志淳沒歸毘¶
　陵談世伊思重予從借觀紙髙三尺餘闊未盈九寸¶
　而氣槩磅礴充溢一幅¶
吳助教藏盛子昭蕭山釣艇絹幅極瀟灑方方壺雲山¶
　真而不佳許道寧絹寫山水乃元人臨本¶
燕都貴人家見松雪書畫一卷首用逰絲描寫東坡像¶
<pb:KR3h0061_WYG_099-25b>¶
　像後書黄山谷所題賛既又書樂毅論並徑半寸楷¶
　書皆真蹟¶
閻立本西域貢獒圗一卷是宋人摹本¶
江都王緒為太宗猶子細絹寫射雉海上山一卷絹長¶
　二尺許¶
馬逺雙幅細絹踏歌圗一大幅(東圗𤣥覽/)¶
　　　眀張丑清河書畫舫¶
兵符圗一卷曹弗興畫舊藏韓太史存良家絹本破碎¶
<pb:KR3h0061_WYG_099-26a>¶
　蘭坡趙都承故物也¶
朱忠禧家畫本以穆天子宴瑶池圗為第一係眀帝真¶
　筆乃隋朝官本即貞觀公私畫史所載也¶
傳聞嚴氏藏顧愷之清夜游西園圗竒古無俗韻又晋¶
　人畫張茂先女史箴圗陶𢎞㬌山居圗宗少文秋山¶
　圗展子䖍春游圗吳道𤣥水月觀音變像閻立本職¶
　貢圗王維輞川圗李思訓海天落照圗王洽潑墨山¶
　水唐人捕魚圗荆浩古松圗顧閎中韓熙載夜宴圗¶
<pb:KR3h0061_WYG_099-26b>¶
　李成寒林平野圗張擇端清眀上河圗燕肅牛頭山¶
　望圗李公麟便橋受降圗米芾淨眀齋圗趙令穰江¶
　鄉雪意圗趙伯驌桃源圗馬和之唐風十二篇圗趙¶
　子昂重江疊嶂圗黄公望萬壑秋聲圖王蒙聽雨樓¶
　圖倪元鎮黄鶴山居圖皆真蹟妙絶未之目也今大¶
　半歸韓太史家矣¶
王維雪溪圖李成寒林平野圗徐熙栁穿魚圗皆宋府¶
　祕物為吳中王氏藏本並神品也¶
<pb:KR3h0061_WYG_099-27a>¶
陸探微降靈文殊像在朱忠禧家真蹟神品上上¶
張僧繇五星二十八宿真形圗狀貎竒詭筆墨精㣲尢¶
　是設色濃古位置爾雅在閻立本吳道子上此卷畫¶
　固竒詭而篆文題識更妙有松雪翁跋極稱許之舊¶
　為趙蘭坡所藏今在韓宗伯存良家¶
展子䖍者大李將軍之師也王氏藏其人物一卷最為¶
　竒古即貞觀公私畫史所載長安車馬人物圗一卷¶
韓存良太史藏展子䖍春游圗卷絹本青緑細山水筆¶
<pb:KR3h0061_WYG_099-27b>¶
　法與李思訓相似前有宋徽宗瘦金書御題雙龍小¶
　璽政和宣和等印及賈似道恱生胡蘆圖書曲脚封¶
　字方印苐其布&KR1402;與雲煙過眼録中所記不同未審¶
　何故¶
金閶史氏示余閻立本文殊詣維摩問疾圖絹本大著¶
　色樹石古雅人物生動閻令畫傳世不多生平所見¶
　僅此¶
閻立本西旅獻獒圗袖卷絹本大著色其畫亦見之韓¶
<pb:KR3h0061_WYG_099-28a>¶
　氏乃真蹟也¶
宣和祕府藏吳道子南岳圗一係晚年筆今在城西王¶
　氏又嚴氏水月觀音真蹟其衣紋圗相與韓存良太¶
　史家送子天王筆法一類乃其盛年作也¶
吳道𤣥送子天王圗紙本水墨真蹟是韓氏名畫第一¶
　亦天下名畫第一¶
洪崖仙圗舊是茂實府君玩寳絶品尋為時貴購送嚴¶
　分宜而書畫記不載¶
<pb:KR3h0061_WYG_099-28b>¶
禾興馮開之家藏唐宋名蹟頗多王維江山雪霽圗尢¶
　為冠絶諸本原係大元内府故物曾經趙子昂鑒定¶
　傳聞右丞花逺重重樹雲深䖏䖏山小幀在文徴仲¶
　太史家紙本淺絳色布景極異落筆精㣲以較馮氏¶
　所藏江山雪霽圗可方駕也此畫原係矮直幅太史¶
　恐其日久愈壊命工補綴為短卷近人題跋復得啓¶
　南翁筆海内稱為墨皇不妄也¶
周敏仲新裝王維雪霽捕魚圗一絹本淺絳色後有班¶
<pb:KR3h0061_WYG_099-29a>¶
　惟志仇逺白珽張雨等七跋雖未敢定為真右丞决¶
　非宋元畫史可及¶
敏仲又示趙幹江行初雪圗前有趙幹題名右方宣和¶
　黄綾褾識卷尾列天厯間諸臣銜位¶
雲上人購藏御苑採蓮圗小本紹興御府故物復為勝¶
　國張雨收藏前後用句曲外史印¶
鄭䖍遺蹟傳世絶少新都王氏藏䖍竹溪六逸卷紙本¶
　淺絳色極佳後有蘇子瞻題跋米元暉鑒定紹興御¶
<pb:KR3h0061_WYG_099-29b>¶
　府等印記¶
王氏又藏鄭䖍峻嶺溪橋圗前有宋徽宗御題後有宣¶
　和政和小璽筆意頗似元人¶
唐人畫本如王洽之潑墨山水張璪之松石新圗皆可¶
　寳藏苐洽筆近世絶響余僅見姚氏雲山圗卷璪畫¶
　猶見二三本琅琊王氏藏其澗底松小幀後有宋髙¶
　宗題識¶
絹本韓幹雙馬圗舊藏曹涇楊氏前題馬中神駿後有¶
<pb:KR3h0061_WYG_099-30a>¶
　米芾等題名并東坡絶句皆真蹟妙絶余近收松雪¶
　翁摹本題云韓生雙馬圗子昂為晋之臨神彩飛動¶
　宛然韓公筆也¶
韓幹百馬圗後有趙子昂跋今在韓氏¶
胡瓌范陽人工畫槖駝畨馬近於文氏獲觀畨部槖駝¶
　圗前有宋徽宗政和宣和兩璽後有瘦金書御題胡¶
　瓌二字雖絹素百破而設色如新¶
丁晋公始典金陵陛辭之日真宗出周昉袁安卧雪圗¶
<pb:KR3h0061_WYG_099-30b>¶
　曰付卿到金陵可選一絶㬌䖏張此謂遂張於賞心¶
　亭云事見郭若虚圗畫見聞志此圗今在嚴分宜家¶
茂實府君舊藏西夷職貢圗一髙頭短卷前有宋徽宗¶
　瘦金褾題後有眀昌等印記歸之韓太史按宣和眀¶
　宣二帝題簽法書用墨名畫用泥金有宣和天水雙¶
　龍印有方圎二様法書用圎名畫用方也髙宗御府¶
　手卷畫前上白隠縫間用乾卦圎印其下用希世藏¶
　小方印畫絹畫䖏用紹興二字長印墨迹不用卷上¶
<pb:KR3h0061_WYG_099-31a>¶
　合縫卦印止用其下希世小印其後仍用紹興小璽¶
　古人題畫書於引首宋徽廟御書題跋亦然故宣和¶
　間楷書盡用黄絹引首也近世多書扵畫首趙松雪¶
　嘗云畫至元朝遭一刧也¶
周昉虢國夫人圖在文正公孫李大觀家見畫記中可¶
　考周&KR1402;元白描過海羅漢圗卷見嚴嵩抄沒籍中後¶
　歸武陵髙深甫家定為盧稜伽畫文休承嚴氏書畫¶
　記列之宋人無名氏内蓋誤¶
<pb:KR3h0061_WYG_099-31b>¶
周昉文㑹圗又揮扇士女圗在韓太史家竒蹟也¶
絹本春宵祕戲圗卷獲扵太原王氏乃周昉景元所畫¶
　鷗波亭主所藏此圗近為新都王廷培購去摹本至¶
　今猶存¶
盧生過海羅漢乃是白麻紙真蹟畫品在吳道𤣥下李¶
　公麟之上¶
韓滉田家移居圗明昌祕府官本今在武陵髙深甫家¶
　乃嚴分宜故物也¶
<pb:KR3h0061_WYG_099-32a>¶
韓太沖五牛圗在項氏絹本矮卷其後趙文敏公凡三¶
　跋¶
嘗熟劉以則家有小李將軍落照圗宋祕府物舊藏扵¶
　崑山道士黄𤣥㣲後劉氏購得之按文休承嚴氏書¶
　畫記有李思訓海天落照圗即此本也¶
嘗聞琴川劉以則孫某祕藏顧況江南春圗袖卷後有¶
　宋元名賢題跋¶
項氏收藏李昇髙賢圗一卷本大著色卷前有宋思陵¶
<pb:KR3h0061_WYG_099-32b>¶
　御題并紹興小璽後有趙子昂郭天錫等詩¶
敏仲近購荆浩秋山蕭寺巨幅阜陵故物上有乾卦圗¶
　書下有紹興小璽¶
黄筌百鴈圗在嚴氏¶
張伯起藏關仝仙逰圗行卷米海岳故物也真賞等印¶
　具存其先出丁相家亦見徳隅齋畫品¶
寒山寺世傳貫休大阿羅漢原係賈師憲故物前有明¶
　昌題識復有喬氏印記周公瑾鮮于伯機題名左方¶
<pb:KR3h0061_WYG_099-33a>¶
　連亞棲草書賛文一篇則後人配上者非其故也¶
似道留心書畫家藏名蹟多至千卷其宣和紹興祕府¶
　故物徃徃乞請得之今除烜赫名蹟載恱生古蹟記¶
　者不録第録其稍隠僻者著扵篇衛協毛詩圗史道¶
　碩八駿圗梁元帝番客入朝圗顧野王古賢像鄭法¶
　士讀碑圗楊寧劉聰對戎圗薛稷二鶴圗何長壽西¶
　域圗尉遲乙僧釋迦牟尼佛張諲秦山逰賞圗楊昇¶
　沒骨山水曹霸玉花驄圗孫位春龍起蟄圗張志和¶
<pb:KR3h0061_WYG_099-33b>¶
　漁父詞圗范瓊大悲觀音像李漸三馬圗張南本文¶
　殊部從圗張𤣥十六羅漢圗趙公祐正坐佛鍾隠角¶
　鷹圗勾龍爽髙士圗曹仲元佛㑹圗釋貫休大阿羅¶
　漢張志和燕父圗杜子瓌寳檀菩薩像王齊翰勘書¶
　圗張訓禮出獵圗滕昌祐滿堂春色圗石恪維摩説¶
　法圗武宗元朝元仙仗圗鄧隠白描十二國圗羅塞¶
　翁畫羊杜霄吳王避暑圗王士元漁村暮雪圗孫夢¶
　卿松石問禪圗侯翌問疾維摩圗吳淮龍水圗趙邈¶
<pb:KR3h0061_WYG_099-34a>¶
　齡戰沙虎厲歸真江堤放牧圗劉常杏林春色圗王¶
　榖洞庭晚照圗李徳柔南華真人圗唐希雅竹禽圗¶
　馮覲金風萬籟圗劉寀落花游魚王齊風煙欲雨圗¶
　燕文貴舶船浪圗李時雍渭川晩晴圗晁補之蓮溪¶
　圗丘文播田家移居圗李嵩龍宫海藏圗艷艷春山¶
　圗僧夢休風竹圗¶
王敬美氏嘗以百千購藏宋徽宗雪江歸櫂圖卷絹本¶
　細著色御題璽押全當為宸翰中第一向曾質長兄¶
<pb:KR3h0061_WYG_099-34b>¶
　伯含所丑從府君東歸屡經拜閲¶
越王宫殿圗卷郭忠恕畫曾入嚴分宜家其後朱莭菴¶
　得之流傳至董𤣥宰䖏其長三丈有餘乃畫錢鏐王¶
　宫殿非越也按文休承嚴氏書畫記别載郭忠恕釣¶
　鰲圗一真筆上上即吳中王氏所藏¶
李成茂林逺岫在項氏倪元鎮有跋乃文壽承鑒定也¶
李成雪巖寒溜圗絹本小幅上有宣和御題并小璽¶
李成羣峰雪霽圗在震澤王氏唐寅伯虎常臨摹之文¶
<pb:KR3h0061_WYG_099-35a>¶
　恪公大加稱賞作一詩題其上¶
𤣥宰公彚選宋元寳繪一册凡廿幀余次第記之首為¶
　李成晴巒疊嶂(小/幅)其後則關仝踏雪(小/册)郭忠恕摹王¶
　維蜀山巨然江山晚興范寛溪山蕭寺(俱短/幅)米芾雲¶
　山煙樹(小/幅)趙孟頫東西兩洞庭(小幅/二)髙克恭溪山返¶
　照黄子久姚江曉色(俱團/扇)又芝蘭室圗銘層巒疊嶂¶
　吳鎮竹居(俱短/卷)倪瓉喬林澗石(小/幅)種種皆在焉其七¶
　幀則予忘之矣如王維山居張璪松石(俱小/幅)荆浩峻¶
<pb:KR3h0061_WYG_099-35b>¶
　峰董源秋山(俱短/卷)李公麟西園雅集(團/扇)馬和之范蠡¶
　五湖(小册有米芾/小楷記一篇)王蒙華溪漁隠(小/幅)並公極口印可¶
　者¶
梅道人野竹居卷紙本水墨畫按題識蓋為陶南村作¶
　後有詩跋十餘人始於錢惟善訖於王冕此卷在震¶
　澤王氏¶
董𤣥宰太史酷好北苑畫蹟前後收得四本内惟瀟湘¶
　圖卷為最至以四源名其堂云¶
<pb:KR3h0061_WYG_099-36a>¶
董北苑溪山風雨圗一名風雨蕭寺紙本淺絳色希世¶
　名迹也¶
袁安卧雪圗真蹟乃宋蔣仲永故物南渡後入張受益¶
　家有子昂跋今為沈啓南所得而轉屬之于余¶
董元兼工畫龍郡城湯氏藏其風雨出蟄龍圗宋祕府¶
　物嘗入賈丞相家有悦生封字等印¶
河南俞氏藏董源仙山樓閣圗一幅絹本淺絳色¶
同邑張乃九氏祕藏董源卧雪圗真蹟文休承鑒定名¶
<pb:KR3h0061_WYG_099-36b>¶
　物也¶
范菴李貞伯藏南唐李後主江山摭勝圗水墨短卷蘭¶
　坡趙都承故物也¶
阿房宫様一卷南唐周文矩筆今藏震澤王氏聞其家¶
　尚藏王庭筠飛泉出峽圗小幅未及見之¶
嚴分宜藏周文矩倦繡詩意圗卷吳原博先生故物也¶
　後主題其左方今歸韓太史存良家余屡見之朱希¶
　孝太保廣求上古名筆頗獲内府&KR0575;儲由是書畫甲¶
<pb:KR3h0061_WYG_099-37a>¶
　天下而韓存良太史素號博雅於朱卒書畫悉歸之¶
錢舜舉維摩像紙本重著色舜舉自跋其後此卷亦在¶
　韓氏又聞舜舉太湖圗在洞庭蔡氏前後赤壁圗在¶
　震澤王氏¶
王氏又藏王齊翰勘書圗一卷亦見寓意編中上有李¶
　後主建業文房之印宋徽宗御題及眉山兩蘇王晋¶
　卿跋語乃松江曹涇楊氏物也¶
孫太古畫十六羅漢一卷前元趙子昂故物後有蘧菴¶
<pb:KR3h0061_WYG_099-37b>¶
　陳忠詩跋今在城西王氏其長三丈有竒¶
孫太古湖灘水石圗在浙右民家雙幅長軸中畫一石¶
　髙數尺湍流激注茟法甚老黄筌不能過也¶
玉田翁藏范中立秋山圗趙蘭坡故物玉田啓南之初¶
　號¶
無錫鄒氏藏許道寧秋山晴靄圗元柯九思家物余猶¶
　及見白石翁摹本¶
蔡君謨荔枝圗前有復古殿寳後有紹興御書之印復¶
<pb:KR3h0061_WYG_099-38a>¶
　古殿寳凡四印¶
郭熙溪山行旅圗眞本元初蘭坡趙都承故物今在檇¶
　李項氏又有燕文貴秋山蕭寺圗小卷極精乃宋祕¶
　書省官畫也¶
張擇端清明上河圗舊藏宜興徐文靖公家後歸西涯¶
　李氏李歸陳湖陸氏子負官緡質於崑山顧氏有人¶
　以一千二百緡購送嚴分宜¶
王維顒氏藏燕肅楚江秋曉圗米友仁苕溪春曉圗清¶
<pb:KR3h0061_WYG_099-38b>¶
　逸兩絶題詠並佳¶
劉廷羙藏巨然赤壁雪屋㑹琴二圗筆法秀潤亦復幽¶
　深其㑹琴卷有金趙閒閒諸人詩元張雲門跋尾又¶
　藏髙克明雪霽溪山圗卷宋祕府舊物御題璽記仝¶
　後皆歸沈氏¶
絹本水墨山寺圗卷巨然筆後有虞集楊維楨錢鼒吳¶
　寛沈周詩跋舊藏治平寺中其僧祕不示人¶
巨然秋山漁艇在王氏或云即江山盪槳眞蹟神品上¶
<pb:KR3h0061_WYG_099-39a>¶
　上今轉屬董𤣥宰太史家矣¶
雲道人藏巨然夏山圗一軸絹本細著色石間題巨然¶
　筆三小字¶
石室先生晚靄横披并左方涪翁題跋原係闊幅項氏¶
　改裝髙頭行卷清眞竒絶書畫並佳¶
文湖州盤谷圗在孫氏¶
龍眠李伯時為北宋畫品第一宣和畫品所載多至百¶
　本外猶未盡前元時天台謝奐修藏其九歌圗别本¶
<pb:KR3h0061_WYG_099-39b>¶
　有曹緯吳説等跋見之雲烟過眼録祕府所無也近¶
　從王氏購得之¶
李伯時畫君臣故實實事後有俞焯虞集等六跋即祝¶
　希哲先輩為撰畫記者也此卷舊藏都𤣥敬家後歸¶
　張伯起氏¶
李伯時蓮社圗後有李沖元上中記眞跡神品上上今¶
　在董𤣥宰太史家此圗文徴仲先生有臨本藏於其¶
　曾孫文起家¶
<pb:KR3h0061_WYG_099-40a>¶
李檢法白描陽關圗一卷後有親書詩跋及薛紹彭識¶
　尾并三鳳後人等印又有二印一曰忠恕而已一曰¶
　關西傖父不知何人印也此圗原係趙蘭坡故物復¶
　歸郝清臣所見之雲烟過眼録中今在澄湖陸氏¶
啟南翁藏李龍眠女孝經圗四章毎章龍眠自書惜不¶
　全吳原博先生為之作跋原博暮年募得馬和之風¶
　雅八圗亦屬啓南鑒定¶
維摩説法圗晋顧陸唐閻吳皆有之此卷係李伯時眞¶
<pb:KR3h0061_WYG_099-40b>¶
　蹟檇李項氏舊購此卷乃吳僧應天民故物僅有漢¶
　中趙氏鄭氏等印勝國九僧題跋¶
趙子昂佛母圗全學李伯時維摩説法像後有錢舜舉¶
　鄧善之文徴仲王元美汪伯玉五跋乃莫雲卿故物¶
　也今在新都汪氏¶
元美藏王晋卿煙江疊嶂圗卷後有東坡長歌一篇原¶
　係嚴分宜故物¶
又見項氏藏王詵層巒古刹眞本夢逰瀛山圗不知者¶
<pb:KR3h0061_WYG_099-41a>¶
　謂為李將軍思訓筆晋卿題為已作殊可笑也聞其¶
　家尚藏詵畫層巒古刹眞本更精未得見¶
米老自畫東山朝陽巖海圗雲間顧氏珍祕今在錫山¶
　華氏原係趙蘭坡故物¶
馬和之世傳毛詩圗大抵皆摹本耳余近購得吳原博¶
　尚書家傳風雅八圗乃宋末莊蓼塘藏册曽經石田¶
　翁鑒定¶
馬和之著色唐風十二圗小雅六篇圗並在嚴分宜家¶
<pb:KR3h0061_WYG_099-41b>¶
　今藏韓太史䖏¶
米敷文畫一卷後有元人國初跋弗及録亦項氏物也¶
小米大姚村圗眞本舊藏村中陳氏今在顧仲方中翰¶
　家亦見嚴氏書畫記云此卷白石翁嘗臨摹之¶
方方壺畫師髙米湯氏所藏竒峰白雲小幀上有𨽻書¶
　圗額四字并年月欵識兩行¶
江陰葛惟善藏趙千里明皇幸蜀圗絹本重著色雖小¶
　幅甚妙都𤣥敬先輩載之寓意編今轉屬太原王氏¶
<pb:KR3h0061_WYG_099-42a>¶
　近改作髙頭短卷或云此圗千里摹思訓之作固是¶
　甲觀¶
趙千里訪戴圗絹本青緑山水極精今在太原王氏有¶
　乾卦圗書紹興小璽復古殿印亦見雲煙過眼録中¶
　又千里三生圗小本在韓存良太史家吳原博有跋¶
　賈生擕售趙千里錬丹圗一小本大著色山頭作金¶
　碧皴其原蓋出大小李也生自云此圗得之祕府絹¶
　素完好¶
<pb:KR3h0061_WYG_099-42b>¶
黄氏藏劉松年著色聽琴圗一後有復齋楊維禎七詩¶
　杜東原鑒定眞蹟也¶
劉松年老子出關圗絹本青緑短卷後題五七言絶各¶
　一首乃吾家舊物也近日不知何妄人折去原題别¶
　構啓南原博二偽跋定為龍眠之筆¶
李唐長夏江寺圗卷今在吳郡朱氏前有髙宗御題後¶
　有開封趙與懃印真筆妙品上上¶
李唐晋文公復國圗卷在嚴氏即文休承所謂無名氏¶
<pb:KR3h0061_WYG_099-43a>¶
　畫晋文春秋者也按雲煙過眼録云喬逹之簣成號¶
　中山所藏李唐畫晋文公復國圗一卷欠下卷其上¶
　有思陵題并三御璽所作人物樹石絶類伯時尋常¶
　以李唐為院畫而忽之乃知名下無虚士也公謹叙¶
　次如此而休承云云豈亦未見前書邪¶
項氏藏蕭照中興禎應圗前後共六卷¶
董𤣥宰買龔氏江貫道江山不盡圗全法董巨是絹素¶
　本其絹約有三丈後具周密林希逸跋極為陳仲醇¶
<pb:KR3h0061_WYG_099-43b>¶
　所歎賞也¶
貫道江山晚興圗在劉氏大元祕府藏本甚佳¶
文待詔徴仲家藏馬逺松泉圗卷絹淺絳色¶
嚴氏書畫記别載馬逺孝經圗後有髙宗書甚精¶
夏圭溪山無盡圗匹紙所畫其長四丈有咫舊藏石田¶
　先生家後歸陳道復氏後在金閶徐黙川家蓋禹玉¶
　劇迹也又入嚴分宜家今藏於錫山顧氏¶
夏圭千巖萬壑圗在楊氏¶
<pb:KR3h0061_WYG_099-44a>¶
子昂鵲華秋色一卷今藏宜興吳氏¶
松雪翁水邨圗一卷昔為王敬美所藏今轉屬董𤣥宰¶
　氏矣¶
嚴氏藏趙魏公幼輿丘壑圗後有趙雍趙麟跋尾¶
俞氏藏趙文敏公小畫一幀紙本淺絳色行筆蒼古題¶
　云江山蕭寺圗¶
髙尚書夜山圗小本為李公略作同時題詠者並三十¶
　人後嚴分宜購得之至籍沒時失其圗引僅存詩跋¶
<pb:KR3h0061_WYG_099-44b>¶
　一卷¶
項氏祕藏秋山暮靄圗卷為彦敬絶品¶
黄子久富春山圗水墨紙本袖卷今在宜興吳氏後有¶
　李貞伯沈啓南二跋在吾家溪山雨意圗上¶
大癡松亭秋爽小軸為元初眞士作在相城沈氏啓南¶
　翁故物也¶
黄子久萬壑松風晴巒曉色並在董𤣥宰太史家大幅¶
　竒絶與趙文敏公相伯仲也¶
<pb:KR3h0061_WYG_099-45a>¶
又聞震澤王氏藏子久虎林秋晚叔眀具區林屋仲圭¶
　夏山欲雨三圗皆巨幅妙絶惜余未及見之¶
梅道人紙本唐人漁父圗舊為姚公綬所藏有張寧卞¶
　榮周鼎董其昌跋今在曹仲甫家¶
治平寺僧藏黄鶴山樵松雪小隠圗一卷紙本淺絳色¶
　有俞立菴記文釋道衍宗泐詩跋¶
袁梁甫收著色𤣥武修真一軸欵云黄鶴山中王蒙畫¶
　尚有水墨山水一幀題云黄鶴山中樵者王蒙為聽¶
<pb:KR3h0061_WYG_099-45b>¶
　雪舟主者畫篆文兩行亦瀟灑¶
倪雲林畫聞徐太常家藏山陰&KR0588;壑圗絶細而有風韻¶
　然未之見也¶
至正癸夘元鎮時年八十有三為進道寫青緑細山水¶
　小幀筆法倣傚荆關兼有董巨遺意上方小楷題詠¶
　亦非尋常卷軸之可比後有龍門沈恒吉印識此畫¶
　今在項氏¶
項氏又藏雲林生溪山深秀一軸或云倪迂師子林畫¶
<pb:KR3h0061_WYG_099-46a>¶
　卷亦在項氏恨不及見¶
倪雲林松林亭子圗是蜀素本全法董北苑乃是至正¶
　十四年為鄭長卿作右方有潘純次韻詩徐黙故物¶
　也¶
黄淳父藏劉廷美僉憲夏山欲雨圗上有沈啓南徴君¶
　題詠眞蹟逸品上上¶
廷美秋山水閣一軸一名天影閣圗以遺福公者水墨¶
　紙本兼祖仲圭子久筆法為之極清逸可重舊藏東¶
<pb:KR3h0061_WYG_099-46b>¶
　禪寺¶
東禪寺僧世傳劉廷美沈恒吉南齋上方圗詠紙本袖¶
　卷其廷美畫乃是規模董北苑筆後有行書詩跋係¶
　連幅則全師趙承㫖按題為寫贈敬公者與余購藏¶
　福公天影閣小幀足稱雙璧第左方三沈書畫今皆¶
　&KR0262;軼不存¶
檇李項氏藏石田翁荷香亭卷乃是早嵗之筆然逺不¶
　及蔡氏仙山樓閣卷也蓋仙山圗乃翁盛年所作¶
<pb:KR3h0061_WYG_099-47a>¶
又聞啓南翁畫閔川八景一册後有翁自題并程篁墩¶
　祝枝山文衡山題詠畫品與仙山樓閣極類今在新¶
　都吳氏¶
元美公藏沈石田春山欲雨圗今歸董𤣥宰又藏贈吳¶
　文定公行卷按四部藁中題跋乃是三年而成者其¶
　後人絶愛重之¶
石田畫錢氏西園十&KR1402;册前有祝希哲總記後有文徴¶
　仲唐子畏等對題真劇蹟¶
<pb:KR3h0061_WYG_099-47b>¶
震澤王氏藏沈啓南洞庭秋霽大横披相傳為濟之學¶
　士作其畫髙丈許闊倍之筆意全出董巨¶
子畏畫倣宋元名賢而於李唐遺法尢得心印如吾家¶
　野望憫言畫卷的屬第一¶
子畏畫雲山煙樹紙本淺絳色樹石倣李成屋宇師巨¶
　然山頭倣米芾向從王氏借閲今歸余家¶
唐子畏曉行圗在玉峰顧氏瀟湘夜雨圗在錫山鄒氏¶
施氏舊藏子畏水亭午翠一幀見僕纂修稗家言卷以¶
<pb:KR3h0061_WYG_099-48a>¶
　見贈¶
仲服兄收文太史松窗試筆一軸紙本淺絳色¶
徴仲先輩摹李成寒林圗有大小二本並在長兄伯含¶
　所¶
陳氏世藏文徴仲縹緲春晴一軸大為董𤣥宰所稱許¶
　乃雨泉公故物也¶
吾家衡山畫筆先後所收不下數十本惟大父所蓄乃¶
　用王洽潑墨遺法足稱生平絶作¶
<pb:KR3h0061_WYG_099-48b>¶
落花之什創自啓南更寫青緑圗引連為卷藏於家子¶
　畏徴明各冩圗成卷啓南卷為猶子購得之¶
　其徴仲小本字畫皆精竒為雲道人收去獨子畏筆¶
　散落人間¶
陳靜甫誇示文伯仁方壺圗為顧汝修作紙本重著色¶
　全學趙千里精細之極亦復古雅足稱無上神品¶
白宋紙上著色贈行圖一文太史徴仲畫以贈王吏部¶
　禄之者上方小楷序文數百言舊為茂實府君珍祕¶
<pb:KR3h0061_WYG_099-49a>¶
　　今歸之伯兄矣¶
　文太史郭西汎小幀絹本青緑山水舊藏琴川徐氏今¶
　　歸余家¶
　仇英為崑山周六觀作子虚上林圗卷長幾五丈歴年¶
　　始就兼有文徴仲小楷二賦在後其家稱為三絶後¶
　　歸之嚴氏¶
　仇實父諸夷職貢圗卷在姚氏絹本大著色布景甚竒¶
　　或云倣閻令茟也前有許元復題署後有文徴仲彭¶
<pb:KR3h0061_WYG_099-49b>¶
　　孔嘉跋尾極稱許之云¶
　仇實父畫樓居圗為先中憲作後有文休承七言律一¶
　　首今在長兄伯含䖏¶
　徐晋逸藏實甫蓮溪漁隠圗一軸絹本淺絳色為仇畫¶
　　第一今歸其弟太沖(清河書畫舫/)¶
　¶
　¶
御定佩文齋書畫譜卷九十九¶
