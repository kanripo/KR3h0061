# -*- mode: mandoku-view; -*-
#+TITLE: 御定佩文齋書畫譜
#+DATE: 2015-08-24 23:15:58.798513
#+PROPERTY: ID KR3h0061
#+PROPERTY: BASEEDITION WYG    
#+PROPERTY: JUAN [卷二十五]目録
<pb:KR3h0061_WYG_025-1a>¶
　欽定四庫全書¶
御定佩文齋書畫譜目録¶
　　第二十五卷¶
　　　書家傳四¶
　　　　　魏¶
　　　　崔宏　　　　　崔浩¶
　　　　崔簡　　　　　崔衡¶
　　　　崔光　　　　　崔高客¶
<pb:KR3h0061_WYG_025-1b>¶
　　　　崔亮　　　　　張黎¶
　　　　谷渾　　　　　沈含馨¶
　　　　盧魯元　　　　黎廣¶
　　　　江強　　　　　江式¶
　　　　江順和　　　　屈恒¶
　　　　高遵　　　　　盧伯源¶
　　　　崔挺　　　　　㳺明根¶
　　　　劉芳　　　　　劉懋¶
<pb:KR3h0061_WYG_025-2a>¶
　　　郭祚　　　　　　沈法㑹¶
　　　李思穆　　　　　栁僧習¶
　　　夏侯道遷　　　　庾道¶
　　　王世弼　　　　　王由¶
　　　蔣少㳺　　　　　李苖¶
　　　曹世表　　　　　裴敬憲¶
　　　吕温　　　　　　沈嵩¶
　　　竇遵　　　　　　栁楷¶
<pb:KR3h0061_WYG_025-2b>¶
　　　孫伯禮　　　　　劉仁之¶
　　　宇文忠之　　　　沈馥¶
　　　李思弼　　　　　釋摩羅¶
　　　釋菩提流支　　　李氏¶
　　　李彪女¶
　　　　北齊¶
　　　杜弼　　　　　　李鉉¶
　　　張景仁　　　　　姚元標¶
<pb:KR3h0061_WYG_025-3a>¶
　　　韓毅　　　　　　袁買奴¶
　　　李超　　　　　　李繪¶
　　　趙彦深　　　　　劉逖¶
　　　崔季舒　　　　　蕭慨¶
　　　源楷　　　　　　賈徳胄¶
　　　顔之推　　　　　劉珉¶
　　　劉𤣥平　　　　　李元䕶¶
　　　元行恭　　　　　殷英童¶
<pb:KR3h0061_WYG_025-3b>¶
　　　姚淑　　　　　　王思誠¶
　　　釋仙　　　　　　釋道常¶
　　　魏夫人¶
　　　　周¶
　　　冀儁　　　　　　趙文深¶
　　　黎景熙　　　　　沈遐¶
　　　泉元禮　　　　　王襃¶
　　　庾信　　　　　　蕭撝¶
<pb:KR3h0061_WYG_025-4a>¶
　　　薛溫　　　　　　薛慎¶
　　　柳𢎞　　　　　　裴漢¶
　　　單于斯彦¶
　　　　隋¶
　　　楊素　　　　　　虞世基¶
　　　虞綽　　　　　　虞昌衡¶
　　　薛道衡　　　　　趙孝逸¶
　　　趙仲將　　　　　劉顗¶
<pb:KR3h0061_WYG_025-4b>¶
　　　房彦謙　　　　　蔡徵¶
　　　袁憲　　　　　　閻毗¶
　　　蔡君知　　　　　竇慶¶
　　　竇璡　　　　　　殷胄¶
　　　丁道䕶　　　　　丁道真¶
　　　史陵　　　　　　梁恭之¶
　　　龎夐　　　　　　韋霈¶
　　　杜頵　　　　　　到曼才¶
<pb:KR3h0061_WYG_025-5a>¶
　　　侯孝真　　　　　魏瑗¶
　　　賀混　　　　　　呉少常¶
　　　釋智果　　　　　釋述¶
　　　釋特　　　　　　釋敬脫¶
　　　釋知苑¶
#+PROPERTY: JUAN 卷二十五
<pb:KR3h0061_WYG_025-6a>¶
　欽定四庫全書¶
御定佩文齋書畫譜卷二十五¶
　　書家傳四¶
　　　魏¶
　　　　崔宏¶
　崔宏字𤣥伯清河東武城人祖恱父潛並以才學稱宏¶
　少有雋才號冀州神童仕慕容垂為高陽内史明元時¶
　拜天部大人進爵白馬公贈司空謚文貞(北史本傳/)¶
<pb:KR3h0061_WYG_025-6b>¶
　宏祖恱與盧諶博藝齊名世不替業故魏初重崔盧之¶
　書宏自非朝廷文誥四方書檄初不妄染故世無遺文¶
　尤善草隸為世模楷行狎特盡精巧而不見遺蹟(北史/)¶
　(崔浩傳/)¶
　　　　崔浩¶
　崔浩字伯源宏子也博覽經史明識天文好觀星變常¶
　置金銀銅鋌於酢器中令青夜有所見即以鋌畫紙作¶
　字以紀官至司徒總百揆浩工書人多託寫急就章從¶
<pb:KR3h0061_WYG_025-7a>¶
少至老初不憚勞所書蓋以百數浩書體勢及其先人¶
而巧妙不如也世寶其迹多裁割綴連以為模楷(北史/)¶
(本傳/)¶
　　　崔簡¶
崔簡字仲亮一名覽浩弟好學少以善書知名道武初¶
歷中書侍郎爵五等侯參著作事(北史崔浩傳/)¶
　　　崔衡¶
崔衡字伯玉清河人學崔浩書頗亦類焉天安元年擢¶
<pb:KR3h0061_WYG_025-7b>¶
為内秘書中㪚班下詔命及所御覽書多其蹟也後除¶
秦州刺史徙爵齊郡公謚恵(北史崔浩傳/)¶
　　　崔光¶
崔光清河人本名孝伯字長仁孝文賜名焉家貧好學¶
書耕夜誦傭書以養父母明帝時遷車騎大將軍儀同¶
三司封平恩縣侯光表定石經令國子博士李郁助教¶
韓神固劉爕等勘挍殘闕計料石功并字多少欲修補¶
之後寢贈太傅謚文宣(北史本傳/)¶
<pb:KR3h0061_WYG_025-8a>¶
　　　崔高客¶
崔髙客清河人博學善文札羙風流景明初拜㪚騎侍¶
郎出為揚州開府掾帶陳留太守(魏書裴叔業傳/)¶
　　　崔亮¶
崔亮字敬儒清河東武城人内徙為平齊人居貧傭書¶
自業明帝時至尚書僕射贈儀同三司謚貞烈(北史本/)¶
(傳/)¶
　　　張黎¶
<pb:KR3h0061_WYG_025-8b>¶
張黎鴈門平原人也善書計官太尉(北史本傳/)¶
　　　谷渾¶
谷渾字元沖昌黎人也道武時以善隸書為内侍左右¶
太武時累遷侍中儀曹尚書賜爵濮陽公謚文宣(北史/)¶
(本傳/)¶
　　　沈含馨¶
沈含馨(魏/人)洛陽宫殿門題多是大篆皇都遷洛始令中¶
書舍人沈含馨以隸書書之(水經注/)¶
<pb:KR3h0061_WYG_025-9a>¶
　　　盧魯元¶
盧魯元昌黎徒河人也太武時以工書有文才累遷中¶
書監賜爵襄城公後遷太保録尚書事贈襄城王謚曰¶
孝(北史本傳/)¶
魯元善正隸書(書小史/)¶
　　　黎廣¶
黎廣景熙從祖河間鄭人太武時尚書郎善古學常從¶
吏部尚書清河崔宏受字義又從司徒崔浩學楷篆自¶
<pb:KR3h0061_WYG_025-9b>¶
是世傳其法(北史黎景熙傳/)¶
　　　江強¶
江強字文威陳留濟陽人也上書三十餘法各有體例¶
(江式論書表云奉獻五世/傳掌之書古篆八體之法)拜中書博士卒贈燉煌太守¶
(北史江式傳/)¶
　　　江式¶
江式字法安(強之/孫)少專家學篆體尤工洛京宫殿諸門¶
板題皆式書也延昌中表請撰集古今文字四十卷大¶
<pb:KR3h0061_WYG_025-10a>¶
體依許氏説文為本上篆下隸正光中兼著作郎贈巴¶
州刺史(北史本傳/)¶
　　　江順和¶
江順和式兄子官征虜將軍亦工篆書(北史江式傳/)¶
　　　屈恒¶
屈恒字長生昌黎徒河人也少纂家業尤善書計賜爵¶
濟北公恭宗在東宫領太子少傅贈征西大將軍謚成¶
公(魏書本傳/)¶
<pb:KR3h0061_WYG_025-10b>¶
　　　髙遵¶
髙遵字世禮允從弟也渤海蓨人涉歴文史頗有筆札¶
詣長安刋燕宣王廟碑進爵安昌子孝文時為齊州刺¶
史(北史髙允傳/)¶
　　　盧伯源(魏書作盧淵字伯源北史避唐祖/諱故稱其字書小史作兩人誤)¶
盧伯源小字陽烏范陽涿人也景明初卒於祕書監贈¶
幽州刺史復本爵固安伯諡曰懿六世祖諶法鍾繇書¶
子孫傳業伯源習家法代京宫殿皆其所題(北史盧𤣥/)¶
<pb:KR3h0061_WYG_025-11a>¶
(傳/)¶
　　　崔挺¶
崔挺字雙根博陵安平人也以工書受勅於長安書文¶
明太后父燕宣王碑爵泰昌子為光州刺史風化大行¶
諡曰景(北史本傳/)¶
　　　㳺明根¶
游明根字志逺廣平任人也幼為奴牧羊以漿壺倩人¶
書字路邉書地學之㳺雅贖之教書薦之太武為中書¶
<pb:KR3h0061_WYG_025-11b>¶
學生獻文時封新泰侯後遷大鴻臚贈光禄大夫諡靖¶
侯(北史本傳/)¶
　　　劉芳¶
劉芳字伯支(魏書作/伯文)彭城叢亭里人篤志文典傭書自¶
資常為諸僧傭寫經論筆迹稱善卷直一縑嵗中能入¶
百餘匹芳博聞強記兼覽蒼雅漢世造三字石經於太¶
學學者文字不正多往質焉時號劉石經官至太常卿¶
撰急就篇續注音義證三卷贈徐州刺史諡文貞侯(北/)¶
<pb:KR3h0061_WYG_025-12a>¶
(史本傳/)¶
　　　劉懋¶
劉懋字仲華芳從子聰敏好學博綜經史善草隸書識¶
奇字官太尉司馬諡宣簡(北史本傳/)¶
　　　郭祚¶
郭祚字季祐太原晉陽人涉歴經史習崔浩之書尺牘¶
文章見稱於世宣武末年遷左僕射贈儀同三司諡文¶
貞(北史本傳/)¶
<pb:KR3h0061_WYG_025-12b>¶
祚尤善行書(書小史/)¶
　　　沈法會¶
沈法會兖州人能隸書宣武在東宫勅法㑹侍書(北史/)¶
(江式傳/)¶
　　　李思穆¶
李思穆字叔仁父抗自涼州渡江左仕宋思穆有度量¶
善談論工草隸為當時所談太和十七年歸魏爵樂平¶
伯卒於營州刺史贈安東將軍華州刺史(北史李延夀/)¶
<pb:KR3h0061_WYG_025-13a>¶
(叙傳/)¶
　　　栁僧習(按北史栁僧習附見其子栁蚪/傳書史會要因誤作蚪今正之)¶
柳僧習河東(北史有/解字)人善隸書肅宗時為潁川太守(魏/)¶
(書裴叔業傳/)¶
　　　夏侯道遷¶
夏侯道遷譙國人也封濮陽縣侯歴覽書史閑習尺牘¶
歴華瀛二州刺史為政清嚴贈雍州刺史諡明侯(北史/)¶
(本傳/)¶
<pb:KR3h0061_WYG_025-13b>¶
　　　庾道(魏書/作導)¶
庾道潁川人亦與道遷俱入國歴覽史傳善草隸書後¶
為饒陽縣令(北史夏侯道遷傳/)¶
　　　王世弼¶
王世弼京兆霸城人也善草隸書好愛墳典封慎縣伯¶
再遷中山内史加平北將軍諡曰康(北史本傳/)¶
　　　王由¶
王由字茂道世弼次子好學有文才尤善草隸書又工¶
<pb:KR3h0061_WYG_025-14a>¶
摹書(魏書作畫張彦逺/名畫記云善書畫)為時人所服位東萊太守(北史/)¶
(王世弼傳/)¶
　　　蔣少游¶
蔣少㳺樂安博昌人也寄平城以傭書為業後召為中¶
書寫書生至太常少卿贈龍驤將軍青州刺史諡曰質¶
(北史本傳/)¶
少游敏慧機巧工書畫(歴代名畫記/)¶
　　　李苖¶
<pb:KR3h0061_WYG_025-14b>¶
李苗字子宣梓潼涪人孝昌中兼尚書左丞贈儀同三¶
司河陽縣侯諡忠烈苖解鼔琴好文詠尺牘之敏當世¶
罕及(魏書本傳/)¶
　　　曹世表¶
曹世表字景昇(一作/升)東魏郡魏人性雅正工尺牘涉獵¶
羣書孝昌中為東南道行臺贈齊州刺史(北史本傳/)¶
　　　裴敬憲¶
裴敬憲字孝虞河東聞喜人學博才清工隸草解音律¶
<pb:KR3h0061_WYG_025-15a>¶
五言之作獨擅於時贈中書侍郎諡曰文(北史本傳/)¶
　　　吕温¶
吕温字晞陽本東平夀張人其先石勒時徙居幽州善¶
書有文武才畧位上黨太守有能名贈豫州刺史野王¶
侯諡曰敬(北史吕羅漢傳/)¶
　　　沈嵩¶
沈嵩文秀族子呉興武康人聰敏有筆札文秀以為司¶
馬後依宋王劉昶(魏書沈文秀傳/)¶
<pb:KR3h0061_WYG_025-15b>¶
嵩善行書(書小史/)¶
　　　竇遵¶
竇遵瑾少子頓丘衛國人善楷篆北京諸碑及臺殿樓¶
觀宫門題署多遵書位至濮陽太守後以善書拜庫部¶
令(北史竇瑾傳/)¶
　　　栁楷¶
栁楷字士則(魏書作/孝則)河東解人也善草書頗涉文史位¶
撫軍司馬(北史栁崇傳/)¶
<pb:KR3h0061_WYG_025-16a>¶
　　　孫伯禮¶
孫伯禮恵蔚子武邑武遂人也善隸書位國子博士(北/)¶
(史孫恵蔚傳/)¶
　　　劉仁之¶
劉仁之字山静河南洛陽人少有操尚粗涉書史真草¶
書迹頗號工便除衛將軍西兖州刺史諡曰敬仁之性¶
好文字吏書失體便加鞭撻(魏書本傳/)¶
　　　宇文忠之¶
<pb:KR3h0061_WYG_025-16b>¶
宇文忠之河南洛陽人也獵涉文史頗有筆札天平初¶
除中書侍郎武定初為安南將軍尚書右丞(魏書本傳/)¶
忠之尤善行草(書小史/)¶
　　　沈馥¶
沈馥(魏宣武/時人)後魏定鼎碑景明三年沈馥正書一名御¶
射碑(金石略/)¶
　　　李思弼¶
李思弼(魏人見草/書韻㑹)¶
<pb:KR3h0061_WYG_025-17a>¶
　　　釋摩羅¶
釋摩羅西域烏陽國人聰慧利根學窮釋氏至中國即¶
曉魏言隸書凡所聞見無不通解(洛陽伽藍記/)¶
　　　釋菩提流支¶
釋菩提流支天竺國沙門也解佛義知名西土號為羅¶
漢曉魏言及隸書翻十地楞伽及諸經論流支讀比丘¶
曇謨最大乗義章彈指讚歎即為胡書寫之傳於西域¶
(洛陽伽藍記/)¶
<pb:KR3h0061_WYG_025-17b>¶
　　　李氏¶
髙慎妻李氏趙郡李徽伯女也豔且慧兼善書記工騎¶
乗(北史髙乾傳/)¶
　　　李彪女¶
李彪女幼而聰令彪教之書學讀誦經傳後宣武聞其¶
名召為婕妤在宫嘗教帝妹書誦授經史後宫咸師宗¶
之(北史李彪傳/)¶
　　北齊¶
<pb:KR3h0061_WYG_025-18a>¶
　　　杜弼¶
杜弼字輔𤣥中山曲陽人也長於筆札為時軰所推神¶
武破芒山軍命為露布弼手即書絹曽不起草為膠州¶
刺史贈驃騎大將軍諡文肅(北史本傳/)¶
　　　李鉉¶
李鉉字寶鼎渤海南皮人也九嵗入學書急就萹月餘¶
便通齊神武妙簡碩學以教諸子與工書人韓毅等同¶
在東館鉉以文字多乖謬遂覽説文倉雅刪正謬字名¶
<pb:KR3h0061_WYG_025-18b>¶
曰字辯特贈廷尉少卿(北史本傳/)¶
　　　張景仁¶
張景仁濟北人工草隸選補内書生與魏郡姚元標潁¶
川韓毅同郡袁買奴滎陽李超等齊名後主愛之呼為¶
博士除中書監贈侍中司空公景仁為兒時詣國學摹¶
石經許子華遇之執手曰張郎風骨非但官爵遷達乃¶
與天子同筆硯後如子華所言(北史本傳/)¶
　　　姚元標¶
<pb:KR3h0061_WYG_025-19a>¶
姚元標(張景仁傳/云魏郡人)官至左光禄大夫以工書知名於時¶
(北史崔浩傳/)¶
　　　韓毅¶
韓毅魯郡(潁/川)人以工書顯髙祖置之第館教授諸子(北/)¶
(齊書髙祖本紀/)¶
　　　袁買奴　李超¶
袁買奴濟北人李超滎陽人(見上張景仁傳/)¶
　　　李繪¶
<pb:KR3h0061_WYG_025-19b>¶
李繪字敬文趙郡平棘人六嵗便求入學家人以偶年¶
拘忌不許遂竊其姊筆牘用之未踰晦朔遂通急就章¶
天保初除司徒右長史諡曰景(北史李渾傳/)¶
　　　趙彦深¶
趙隠字彦深自云南陽宛人後為平原人避齊廟諱以¶
字行性聰敏善書計初為尚書令司馬子如賤客供寫¶
書子如善其無誤用為書令史補大丞相功曹㕘軍文¶
翰多出其手號為敏給後封宜陽王武平四年轉司徒¶
<pb:KR3h0061_WYG_025-20a>¶
(北齊書本傳/)¶
　　　劉逖¶
劉逖字子長彭城叢亭里人也少而聰敏專精讀書頗¶
工詩詠世祖時拜儀同三司後除㪚騎常侍(北齊書本/)¶
(傳/)¶
劉逖行草品下之下(韋續九品書人論/)¶
　　　崔季舒¶
崔季舒字叔正博陵安平人性明敏涉獵經史長於尺¶
<pb:KR3h0061_WYG_025-20b>¶
牘為左光禄大夫周武帝滅齊優贈開府儀同大將軍¶
定州刺史(北史本傳/)¶
　　　蕭慨¶
蕭慨梁武帝弟鄱陽王恢之子也慨好學善草隸書卒¶
於司徒從事中郎北(齊書蕭退傳/)¶
　　　源楷¶
源楷字郍延西平樂都人有器幹善草隸書官至假儀¶
同三司(北齊書源彪傳/)¶
<pb:KR3h0061_WYG_025-21a>¶
　　　賈徳胄¶
賈徳胄博陵人教樂陵王百年書(北史齊孝昭諸子傳/)¶
　　　顔之推¶
顔之推字介琅邪臨沂人也聰穎機悟博識有才辯工尺¶
牘兼善於文字監校繕寫處事勤敏除黄門侍郎周大象¶
時為御史上士隋開皇中太子召為文學(北齊書本傳/)¶
顔之推注急就章一卷又筆墨法一卷(唐書藝文志/)¶
　　　劉珉¶
<pb:KR3h0061_WYG_025-21b>¶
劉珉字仲寶彭城人北齊三公郎中(唐書宰相世系表/作北齊睢陽太守)¶
今見草書十二紙(述書賦注/)¶
珉喜草隸逺追羲之頗得其法草書益勝(宣和書譜/)¶
　　　劉𤣥平¶
劉𤣥平珉之子髙蹈不仕隋贈貞範先生善行草書(書/)¶
(小史/)¶
　　　李元䕶¶
李元䕶遼東襄平人少有武力仕齊位馮翊太守頗覽¶
<pb:KR3h0061_WYG_025-22a>¶
文史習於尺牘(書小史/)¶
　　　元行恭¶
元行恭河南洛陽人羙姿貌兼俊才善正行書位中書¶
舎人待詔文林館(書小史/)¶
　　　殷英童¶
殷英童善楷隸書兼工畫(書小史/)¶
　　　姚淑¶
姚淑(孝昭/時人)北齊崇因寺碑皇建二年姚淑八分書(金石/)¶
<pb:KR3h0061_WYG_025-22b>¶
(略/)¶
　　　王思誠¶
王思誠(後主/時人)北齊蒙山碑天統五年王思誠八分書(金/)¶
(石略/)¶
　　　釋仙¶
釋仙(文宣/時人)摩崕報徳碑天保六年釋仙書(金石表/)¶
　　　釋道常¶
釋道常(武成/時人)北齊闗亮造像記河清元年比丘道常書¶
<pb:KR3h0061_WYG_025-23a>¶
(金石録/)¶
　　　魏夫人¶
魏夫人北齊人正行品下之下(韋續九品書人論/)¶
　　周¶
　　　冀儁¶
冀儁字僧儁太原陽邑人也性沈謹善隸書特工模寫¶
周文引為記室乃令偽為魏帝勅書與費也頭儁尋舊¶
勅模寫及代舍人主書等署與真無異費也頭見勅不¶
<pb:KR3h0061_WYG_025-23b>¶
以為疑教明帝及宋獻公等隸書時俗入書學者亦行¶
束修之禮謂之謝章儁以書字所興起自倉頡若同常¶
俗未為合禮遂啓周文釋奠倉頡及先聖先師尋加開¶
府儀同三司爵樂昌侯(北史本傳/)¶
　　　趙文深(本作文淵/避唐諱也)¶
趙文深字徳本南陽宛人也少學楷隸年十一獻書於¶
魏帝雅有鍾王之則筆勢可觀當時碑牓唯文深冀儁¶
而已周文帝以隸書紕繆命與黎季明沈遐等依説文¶
<pb:KR3h0061_WYG_025-24a>¶
及字林刋定六體成萬餘言及王襃入闗貴遊翕然並¶
學襃書文深亦改習襃書然竟無成至於碑牓王襃亦¶
每推先之明帝令至江陵書影覆寺碑漢南人士亦以¶
為工梁王蕭詧觀而羙之賞遺甚厚天和元年露寢等¶
初成文深以題牓之功除趙興郡守文深雖居外任每¶
須題牓輒復追之(北史本傳/)¶
後周天和二年修西嶽碑趙文淵隸書當南北分爭之¶
時即此文章字畫足以見其景象(盛時泰𤣥牘記/)¶
<pb:KR3h0061_WYG_025-24b>¶
　　　黎景熙¶
黎景熙字季明河間鄭人從祖廣善古學家傳其法季¶
明亦傳習之頗與許氏有異周文徵之令正定古今文¶
字於東閣天和二年進車騎大將軍儀同三司(北史本/)¶
(傳/)¶
　　　沈遐¶
沈遐(與趙文深黎/景熙同時)周文帝以隸書紕繆命文深與黎景¶
明沈遐等依説文及字林刋定六體(北史趙文深傳/)¶
<pb:KR3h0061_WYG_025-25a>¶
　　　泉元禮¶
泉元禮上洛豐陽人也少有志氣頗閑草隸有士君子¶
之風爵臨洮縣伯襲洛州刺史(北史泉企傳/)¶
　　　王襃¶
王襃字子深(周書作/子淵)琅邪臨沂人七嵗能屬文外祖袁¶
昂愛之蕭子雲襃之姑夫也特善草隸襃少去來其家¶
遂相模範名亞子雲梁元帝降襃至長安為少司空尋¶
為宣州刺史(北史本傳/)¶
<pb:KR3h0061_WYG_025-25b>¶
王襃入闗以書工﨑嶇碑碣之間辛苦筆硯之役嘗悔¶
恨曰假使吾不知書可不至今日邪(顔氏家訓/)¶
　　　庾信¶
庾信字子山南陽新野人父肩吾梁㪚騎常侍中書令¶
信為抄撰學士梁元帝時聘西魏遂留長安周孝閔帝¶
踐阼進爵義城縣侯拜洛州刺史(北史本傳/)¶
庾信善行書(書小史/)¶
庾信行及草品中之中(韋續九品書人論/)¶
<pb:KR3h0061_WYG_025-26a>¶
　　　蕭撝¶
蕭撝字智遐梁武帝弟安成王秀之子也周武帝時歴¶
少保少傅改封蔡陽郡公諡曰襄撝善草隸書名亞王¶
襃(北史本傳/)¶
　　　薛温¶
薛温字尼卿道衡兄河東汾隂人也博覽墳典尤善隸¶
書仕周至燕都太守宣政元年賜爵齊安縣子(北史薛/)¶
(道衡傳/)¶
<pb:KR3h0061_WYG_025-26b>¶
　　　薛慎¶
薛慎字伯䕶淮東汾隂人好學能屬文善草書封淮南¶
縣子保定初出為湖州刺史尋為蕃部中大夫(北史本/)¶
(傳/)¶
　　　栁𢎞(書史會要/作閻𢎞誤)¶
栁𢎞字匡道河東解人少聰穎工草隸博涉羣書辭采¶
雅贍與楊素為莫逆交為御正下大夫贈晉州刺史(北/)¶
(史本傳/)¶
<pb:KR3h0061_WYG_025-27a>¶
　　　裴漢¶
裴漢字仲霄河東聞喜人聰明好學善尺牘天和五年¶
加車騎大將軍儀同三司借人異書必躬自録本疾疹¶
彌年未嘗釋卷贈青州刺史(北史裴寛傳/)¶
　　　單于斯彦¶
單于斯彦周人行草品下之下(韋續九品書人論/)¶
　　隋¶
　　　楊素¶
<pb:KR3h0061_WYG_025-27b>¶
楊素字處道𢎞農華陰人好學善屬文工草隸書隋受¶
禪加上柱國大業二年拜司徒改封楚公諡曰景武(北/)¶
(史本傳/)¶
　　　虞世基¶
虞世基字懋世會稽餘姚人也博學有髙才兼善草隸¶
陳滅入隋貧無産業每傭書養親煬帝時進位金紫光¶
禄大夫(北史本傳/)¶
　　　虞綽¶
<pb:KR3h0061_WYG_025-28a>¶
虞綽字士裕會稽餘姚人也有㑓才尤工草隸大業初¶
為祕書學士以度遼功授建節尉(北史本傳/)¶
虞綽行草品下之下(韋續九品書人論/)¶
　　　盧昌衡¶
盧昌衡字子均小字龍子范陽涿郡人沈靖有才識博¶
涉經史工草行書隋大業中徵為太子左庶子(北史本/)¶
(傳/)¶
　　　薛道衡¶
<pb:KR3h0061_WYG_025-28b>¶
薛道衡字𤣥卿河東汾陰人六嵗而孤專精好學才名¶
益著煬帝時終司隸大夫(北史本傳/)¶
道衡未聞以善書稱觀其和南正書一帖亦非泯泯衆¶
人之筆(宣和書譜/)¶
隋爾朱敞碑開皇五年薛道衡書(朱長文墨池編/)¶
　　　趙孝逸¶
趙孝逸湯陰人隋四門助教趙文深師右軍孝逸效大¶
令甚有功業當平涼之後王襃入國舉朝貴胄皆師於¶
<pb:KR3h0061_WYG_025-29a>¶
襃唯此二人獨負二王之法臨二王之迹人間往往為¶
貨(述書賦注/)¶
　　　趙仲將¶
趙仲將彦深子平原人博涉羣書學草隸雖與弟書書¶
字楷正云草不可不解若施之於人即似相輕易若當¶
家卑幼又恐其謂所在宜爾是以必須隸筆隋開皇中¶
位吏部郎終於安州刺史(北齊書趙彦深傳/)¶
　　　劉顗¶
<pb:KR3h0061_WYG_025-29b>¶
劉顗字君卿逖從子彭城叢亭里人也好文學工草書¶
風儀甚羙隋開皇中為鄜州司馬(北齊書劉逖傳/)¶
　　　房彦謙¶
房彦謙(隋書云/字孝沖)清河東武城人也大業中為涇陽令善¶
草隸人有得其尺牘者皆寶翫之貞觀中以子𤣥齡贈¶
徐州都督臨淄縣公諡定伯(北史本傳/)¶
　　　蔡徵¶
蔡徵字希祥濟陽考城人陳中書令陳亡入長安久之¶
<pb:KR3h0061_WYG_025-30a>¶
除太常丞歴尚書戸部儀曹郎轉給事郎(南史本傳/)¶
蔡徵草書筆力遒勁頗合規模(宣和書譜/)¶
　　　袁憲¶
袁憲字徳章陳郡陽夏人幼聰敏好學後主時為尚書¶
僕射入隋授昌州刺史諡曰簡(陳書本傳/)¶
袁憲善草書(書小史/)¶
　　　閻毗¶
閻毗河隂人(隋書云榆/林盛樂人)頗好經史能篆書草隸尤善為¶
<pb:KR3h0061_WYG_025-30b>¶
當時之妙文帝受禪以技藝侍東宫煬帝時拜朝請大¶
夫又領將作少監贈殿内監(北史本傳/)¶
　　　蔡君知¶
蔡君知(濟陽考城人/邕十四代孫)隋蜀王府記室能楷隸為時所重¶
(蔡希綜法書論/)¶
　　　竇慶¶
竇慶扶風平陵人榮定次子襲封陳公有姿容頗工草¶
隸大業末為南郡太守(北史竇榮定傳/)¶
<pb:KR3h0061_WYG_025-31a>¶
　　　竇璡¶
竇璡慶弟亦工草隸位至扶風太守(北史竇榮定傳/)¶
　　　殷胄¶
殷胄江南士人工草隸(隋書楊素傳/)¶
　　　丁道䕶¶
丁道䕶官至襄州祭酒從事善正書(書小史/)¶
道䕶書兼後魏遺法隋唐之交善書者衆皆出一法道¶
䕶所得最多(蔡襄忠惠公集/)¶
<pb:KR3h0061_WYG_025-31b>¶
道䕶書襄陽啓法興國寺碑最精歐虞之所自出北方¶
多樸而有隸體(墨池璅録/)¶
　　　丁道真¶
丁道真善書(書史會要/)¶
　　　史陵¶
史陵善正書筆法精妙不減歐虞(書小史/)¶
太宗與漢王元昌褚僕射遂良等皆受之於史陵褚首¶
師虞後又學史乃謂陵曰此法更不可教人是其妙處¶
<pb:KR3h0061_WYG_025-32a>¶
也(李嗣真書後品序/)¶
　　　梁恭之¶
梁恭之開府中兵參軍盛工篆隸(孝子郭巨墓碑文/)¶
老子廟碑開皇三年薛道衡撰梁恭之八分(金石録/)¶
老子廟碑道衡文體卑弱余所取者特其字畫近古故¶
録之(集古録/)¶
　　　龎夐¶
龎夐(書史會要/作曽父誤)興福寺碑開皇二年龎夐書(金石略/)¶
<pb:KR3h0061_WYG_025-32b>¶
　　　韋霈¶
韋霈(隋文帝/時人)廣業郡守鄭君碑開皇九年韋霈正書(金/)¶
(石略/)¶
　　　杜頵¶
杜頵南陽人開皇中搜訪異書召天下工書之士京兆¶
韋霈南陽杜頵等於祕書内補續殘缺為正副二本藏¶
於宫中其餘以實祕書内外之閣(隋書藝文志/)¶
　　　到曼才(一作劉曼才一/作到憲才並誤)¶
<pb:KR3h0061_WYG_025-33a>¶
到曼才(隋文帝/時人)益州至貞觀碑開皇十二年到曼才正¶
書(金石録/)¶
　　　侯孝真(一作/直)¶
侯孝真(隋煬帝/時人)欒州使君江夏徐公碑大業二年侯孝¶
直八分書(金石略/)¶
　　　魏瑗¶
魏瑗(隋煬帝/時人)姑蘇上方寺舍利塔銘魏瑗書(墨池編/)¶
　　　賀混¶
<pb:KR3h0061_WYG_025-33b>¶
賀混隋人行草品下之中(韋續九品書人論/)¶
　　　呉少常¶
呉少常書遺教經(豐道生評書/)¶
　　　釋智果¶
釋智果會稽人也居永興寺煬帝甚喜之工書銘石常¶
謂永師云和尚得右軍肉智果得右軍骨果隸行草皆¶
入能(書斷/)¶
智果書合處不減古人然時有僧氣(墨池瑣録/)¶
<pb:KR3h0061_WYG_025-34a>¶
　　　　釋述　釋特¶
　釋述釋特與果並師智永述困於肥鈍特傷於瘦怯(書/)¶
　(斷/)¶
　　　　釋敬脫¶
　釋敬脫善正書能用大筆寫方丈字(金壺記云人有/求者唯止二字)天¶
　然遒勁不加修飾當時謂之僧傑(書小史/)¶
　　　　釋知苑¶
　釋知苑幽州沙門精練有學識隋大業中於西山鑿巖¶
<pb:KR3h0061_WYG_025-34b>¶
　為石室摩四壁以寫經又取方石别更摩寫藏諸室内¶
　所造石經滿七室焉(冥報記/)¶
　¶
　¶
　¶
　¶
　¶
御定佩文齋書畫譜卷二十五¶
