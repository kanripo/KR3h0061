# -*- mode: mandoku-view; -*-
#+TITLE: 御定佩文齋書畫譜
#+DATE: 2015-08-24 23:16:00.922871
#+PROPERTY: ID KR3h0061
#+PROPERTY: BASEEDITION WYG    
#+PROPERTY: JUAN [卷九十一]目録
<pb:KR3h0061_WYG_091-1a>¶
　欽定四庫全書¶
御定佩文齋書畫譜目録¶
　　第九十一卷¶
　　　歷代鑒藏書一¶
　　　　梁虞龢論書表¶
　　　　晉右軍王羲之書目¶
　　　　唐朝叙書録¶
　　　　唐盧元卿法書録¶
<pb:KR3h0061_WYG_091-1b>¶
　　　　唐徐浩古蹟記¶
　　　　唐武平一徐氏法書記¶
　　　　唐張懷瓘二王等書録¶
　　　　宋歐陽修集古録序¶
　　　　宋歐陽棐集古録目序¶
　　　　宋宣和書譜(上/)¶
#+PROPERTY: JUAN 卷九十一
<pb:KR3h0061_WYG_091-2a>¶
　欽定四庫全書¶
御定佩文齋書畫譜卷九十一¶
　　歴代鑒藏一¶
　　　書(一/)¶
　　　　梁虞龢論書表¶
　臣聞爻畫既肇文字載興六藝歸其善八體宣其妙厥¶
　後羣能間出洎乎漢魏鍾張擅美晉末二王稱英二王¶
　為終古之獨絶百代之楷式桓𤣥躭玩不能釋手乃撰¶
<pb:KR3h0061_WYG_091-2b>¶
　二王紙迹雜有縑素正行之尤美者各為一帖常置左¶
　右南奔猶以自隨劉毅頗尚風流亦甚愛書傾意捜求¶
　盧循素善尺牘尤珍名法西南豪士咸慕其風人無長¶
　幼翕然尚之家贏金幣競逺尋求於是京師三吳之迹¶
　頗散四方羲之為㑹稽獻之為吳興故三呉近地偏多¶
　遺跡人間所祕往往不少新渝惠侯雅所愛重懸金招¶
　買不計貴賤而輕薄之徒銳意摹學以茅屋漏汁染變¶
　紙色加以勞辱使類久書真偽相糅莫之能别故惠侯¶
<pb:KR3h0061_WYG_091-3a>¶
所蓄多有非真然招聚既多時有佳迹如獻之吳興二¶
牋足為名法孝武亦纂集佳書都鄙士人多有獻奉真¶
偽混雜臣謝病東臯遊玩山水守拙樂静求志林壑造¶
次之遇遂紆雅顧預陟泛之遊参文咏之末其諸佳法¶
恣意披覽愚好既深稍有微解及臣遭遇曲沾恩誘漸¶
漬𤣥猷朝夕諮訓題勒美惡指示媸妍㸃畫之情昭若¶
發蒙於時聖慮未存草體凡諸敎令必應真正小不在¶
意則偽謾難識事事留神則難為心力及飛龍之始方¶
<pb:KR3h0061_WYG_091-3b>¶
事經略未遑研習及三年之初始玩寶跡既科簡舊祕¶
再詔尋求景和時所散失及乞左右嬖幸者皆原往罪¶
兼賜其直或有頑愚不敢獻書遂失五卷多是戲學陛¶
下爰凝睿思淹留草法擬效漸妍賞析彌妙旬日之間¶
轉求精祕字之美惡書之眞偽剖判體趣窮微入神機¶
息務閒徔容研玩乃使使三吳荆湘諸境窮幽測遠鳩¶
集散逸及羣臣所上數月之間竒跡雲萃詔臣與前將¶
軍巢尚之司徒参軍事徐希秀淮南太守孫奉伯科簡¶
<pb:KR3h0061_WYG_091-4a>¶
二王書評其品題除猥録美供御賞玩遂得遊目瓌翰¶
展好寶法錦質繡章爛然畢覩大凡祕藏所録鍾繇紙¶
書六百九十七字張芝縑素及紙書四千八百廿五字¶
年代既乆多是簡帖張昶縑素及紙書四千七十字毛¶
𢎞八分縑素書四千五百八十八字索靖紙書五千七¶
百五十五字鍾㑹書五紙四百六十五字是髙祖平秦¶
川所獲以賜永嘉公主俄為第中所盜流播始興及泰¶
始開運地無遯寶詔龎沈捜索遂乃得之又有范仰(一作/師)¶
<pb:KR3h0061_WYG_091-4b>¶
恒獻上張芝縑素書三百九十八字希世之寶潜采累¶
紀隱迹於二王耀美於盛辰别加繕飾在新裝二王書¶
所録之外繇是搨書悉用薄紙厚薄不均輒好縐起范¶
曄裝治卷帖小勝猶謂不精孝武使徐爰治護隨紙長¶
短參差不同具以數十紙為卷披視不便不易勞茹善¶
惡正草不相分别今所治繕悉改其弊孝武撰子敬學¶
書戲習十卷為帙傳云戲學而不題或眞行章草雜在¶
一紙或重作數字或學前輩名人能書者或有聊爾戲¶
<pb:KR3h0061_WYG_091-5a>¶
書既不留意亦殊猥劣徒聞則録曽不披簡卷小者數¶
紙大者數十巨細差懸不相匹類是以更裁減以二丈¶
為度亦取小王書古詩賦讃論或草或正言無次第者¶
入戲學部其有惡者悉皆刪去卷既調均書又精好羲¶
之所書紫紙多是少年臨川時迹既不足觀亦無取焉¶
今搨書皆用大厚紙泯若一體同度翦截皆齊又補接¶
敗字體勢不失墨色更明凡書雖同在一卷要有優劣¶
今此一卷之中以好者在首下者次之中者最後所以¶
<pb:KR3h0061_WYG_091-5b>¶
然者人之看書必銳於開卷懈怠於將半既而略進次¶
遇中品賞恱留連不覺終卷又舊書目帙無次第諸帙¶
中各有第一至於第十脫落散亂卷帙殊等今各題其¶
卷帙所在與目相應雖相渉入終無雜謬又舊以封書¶
紙次相隨草正混糅善惡一貫今各隨其品不徔本封¶
條目紙行凡最字數皆使分明一毫靡遺二王縑素書¶
珊瑚軸二帙二十四卷紙書金軸二帙二十四卷又紙¶
書玳瑁軸五帙五十卷皆五帙金題玉躞織成帶又有¶
<pb:KR3h0061_WYG_091-6a>¶
書扇二帙二卷又紙書飛白章草二帙十五卷並旃檀¶
軸又紙書戲學一帙十二卷玳瑁軸此皆書之冠冕也¶
自此以下别有三品書凡五十二帙五百二十卷悉旃¶
檀軸又羊欣縑素及紙書亦選取其妙者為十八帙一¶
百八十卷皆漆軸而已二王新入書各裝為六帙六十¶
卷别充備預又其中入品之餘各有條貫足以聲華四¶
㝢價傾五都天府之名珍盛代之偉寶臣見衛恒古來¶
能書人録一卷時有不通今隨事改正并寫諸雜勢一¶
<pb:KR3h0061_WYG_091-6b>¶
卷今新裝二王鎮書定目各六卷又羊欣書目六卷鍾¶
張等書目一卷文字之部備矣(南史虞龢傳/)¶
　　　晉右軍王羲之書目(正書/行書)褚遂良撰¶
　　　　正書都五卷(共四/十帖)¶
　第一樂毅論(四十四行/書付官奴)¶
　第二黄庭經(六十行與/山隂道士)¶
　第三東方朔賛(書與/王循)¶
　第四周公東征(十一/行)年月日朔小字(十四行/自誓文)尚想黄綺(七/行)¶
<pb:KR3h0061_WYG_091-7a>¶
　　墓田丙舍(五/行)¶
　第五羲之死罪前因李叔夷(四/行)琅邪臨沂(三/行)羲之頓¶
　　首頓首一日相省(四/行)行三一之法(四/行)尚書宣示孫¶
　　權所求(八/行)臣言琅邪新廟(四/行)晉侯侈(六/行)¶
　　　　草書都五十八卷¶
　第一永和九年(二十八行/蘭亭序)纒利害(二十/二行)¶
　第二爰有猗人(九/行)庾新婦(五/行)九月二十三日羲之八¶
　　日書(八/行)十一月七日羲之報知少麛(五/行)十二月六¶
<pb:KR3h0061_WYG_091-7b>¶
　　日羲之報一昨因暨主簿書(六/行)臣羲之言伏惟皇¶
　　太后(七/行)臣羲之言嚴寒不審(四/行)臣羲之言伏惟陛¶
　　下(五/行)雨凉佳得書(五/行)問庶子哀摧(四/行)¶
　第三¶
　第四七月二十五日羲之頓首期晚生不有(六/行)五月¶
　　二十四日羲之頓首二旬哀悼行羲之報曹妹(五/行)¶
　　羲之頓首違逺亡嫂積年(八/行)昨殊不散(三/行)殷中軍¶
　　奄忽哭之(三/行)¶
<pb:KR3h0061_WYG_091-8a>¶
　第五羲之死罪亡兄靈柩(六/行)五月七日羲之頓首頓¶
　　首昨便斬草亡嫂尚停此(十/行)期小女四嵗暴疾不¶
　　救(五/行)秋中諸感切懷(五/行)¶
　第六羲之白不審尊體比復何如(五/行)得示慰吾頻以¶
　　服散(三/行)二十三日發至長安(八/行)羲之死罪不審何¶
　　定尚扶持(四/行)適逺告承如常(五/行)¶
　第七羲之頓首舅夭歿(四/行)羲之頓首奄承遘難(五/行)羲¶
　　之頓首君眼目(五/行)六月十五日羲之頓首(四/行)皇帝¶
<pb:KR3h0061_WYG_091-8b>¶
　　(五/行)月半増感傷奈何(四/行)¶
　第八謝新婦春日感傷(七/行)羲之死罪無亦永往(七/行)謝¶
　　范新婦得富春還疏(十/行)向書至也湏君至射堂(四/行)¶
　第九五月二十七日州民王羲之死罪比夏交(十一/行)羲¶
　　之死罪荀葛各一國佐命之宗(十七/行)君須復以何散¶
　　懷(七/行)¶
　第十七月十三日告離得兄弟(五/行)延期官奴小女(七/行)¶
　　不圖禍痛乃將至此(二/行)日月如馳㛐棄背(五/行)行近¶
<pb:KR3h0061_WYG_091-9a>¶
　　遣書想即至(二/行)比書慰也汝不可(六/行)¶
　第十一羲之頓首快雪時晴(六/行)未復知問晴快即轉¶
　　勝(七/行)去血有損不堪耿(三/行)月行復半痛傷兼摧(三/行)¶
　第十二六月十七日告循紀(四/行)栁匏比問賊(五/行)足下¶
　　猶未佳(四/行)羲之頓首卿佳不家中猶爾(八/行)¶
　第十三遍熱既&KR0034;一且盛農(五/行)知齡家祖可悲慰(九/行)¶
　　山下多日不復意問(十/行)晚復熱想足下(八/行)¶
　第十四都下二十六日書云中郎(五/行)近絶不得新婦¶
<pb:KR3h0061_WYG_091-9b>¶
　　諸叔問(十/行)九月十七日羲之報且行因孔侍中(八/行)¶
　　旣逼近羸劣(六/行)¶
　第十五想大小悉佳(十/行)謝新婦賢從弟(八/行)隔日不知¶
　　問二旬哀傷(七/行)¶
　第十六省書知定疑來(二十/六行)痛惜敬和寢息在心(九/行)羣¶
　　從彫落將盡(十/行)¶
　第十七報恒何如(七行有一帖云/羲之報恒何如)二月二日汝歸母(二/行)雖¶
　　問和篤疾(十一/行)比粗平安¶
<pb:KR3h0061_WYG_091-10a>¶
　第十八二十二日羲之報近得書(五/行)毒熱瘧斵未甚¶
　　耿耿(五/行)足下可不吾眼少劣(四/行)再昔來熱如小有¶
　　覺(十/行)¶
　第十九官奴小女(十/行)一月二十五日(四/行)大熱得吿(五/行)¶
　　汝中冷褚侯遂至薨(二/行)¶
　第二十過此燥鷦肉(四/行)去龍牙復下(七/行)向欲力視汝¶
　　(五/行)姉告慰馳情(五/行)晩來復何如(三/行)兄安厝情事長¶
　　畢(五/行)¶
<pb:KR3h0061_WYG_091-10b>¶
　第二十一九日羲之頓首明二旬増感(七/行)十月十五¶
　　日羲之頓首月半哀傷(八/行)得示知羲之報(五/行)¶
　第二十二安西復問(二十/六行)忽然夏中(九/行)¶
　第二十三得阿遮書(七/行)二十五日告期(六/行)二十日告¶
　　姜(三/行)知慶等(三/行)二十七日吿姜氏母子(五/行)得書知¶
　　卿(四/行)¶
　第二十四初月一日羲之報忽然改年(六/行)卿各何以¶
　　先羸(四/行)此上下不可耳出外(六/行)六日告姜復雨始¶
<pb:KR3h0061_WYG_091-11a>¶
　　晴(五/行)書未去得疏為慰(五/行)¶
　第二十五行復二旬傷悼情深(五/行)羲之死罪難信非¶
　　牋(五/行)九月二十五日羲之頓首便渉冬(六/行)夫人遂¶
　　善平康也(三/行)羲之頓首節至逺感(五/行)過一旬尋念¶
　　傷悼(四/行)五月九日羲之頓首頓首雖未叙(五/行)¶
　第二十六敬祖足下如常慰之(五/行)羲之頓首頓首從¶
　　兄雖篤疾(五/行)轉熱想足下耳(七/行)王逸少頓首晩佳¶
　　也(七/行)¶
<pb:KR3h0061_WYG_091-11b>¶
　第二十七八月十七日羲之報(五/行)三十日告姜(九/行)二¶
　　十二日告姜(五/行)三十日羲之頓首報(五/行)信還之夜¶
　　下(七/行)¶
　第二十八曹丁妹(七/行)未審大周㛐(七/行)劫事當速(五/行)¶
　第二十九二十九日告仲宗(五/行)十四日告劉氏女(六/行)¶
　　人理之故(四/行)十一月二十六日已摧退(二/行)月行復¶
　　旬感傷(七/行)有哀惨(七/行)送此鯉魚(二/行)諸婦小兒輩(三/行)¶
　第三十羲之愛報(七/行)復想㛐安和(九/行)得書知汝問(九/行)¶
<pb:KR3h0061_WYG_091-12a>¶
　第三十一十一月十三日羲之頓首(六/行)三月十九日¶
　　羲之頓首末春哀痛羲之自想上下悉佳(五/行)八月¶
　　十五日具疏羲之再拜(六/行)¶
　第三十二羲之頓首月半感慕抽切(五/行)改月感慕抽¶
　　痛當奈何(六/行)昨歡宴可謂意(五/行)向得信知足下瘧¶
　　(五/行)¶
　第三十三張博士定何日去(四/行)八月二十六日吿仲¶
　　宗(十/行)雨無復解足下可耳(五/行)六月羲之報至節哀¶
<pb:KR3h0061_WYG_091-12b>¶
　　感(四/行)初月一日告姜忽此年(四/行)¶
　第三十四極有眷意(四/行)九月十八日羲之報近問(七/行)¶
　　司州葬送(六/行)¶
　第三十五十四日吿期明月半(十三/行)十三日羲之報月¶
　　向半(四/行)承上下不和反側(六/行)過一旬哀痛兼至(八/行)¶
　　昨慕遣信值足下以行(七/行)諸哀毒兼至終日切心¶
　　(七/行)乃復送麞勞汝¶
　第三十六¶
<pb:KR3h0061_WYG_091-13a>¶
　第三十七得示慰之吾迎不快(五/行)九月二十五日羲¶
　　之報禍出不圖(六/行)隂寒足下各可不(八/行)五月二日¶
　　告胡母甥幸(六/行)夏中節除感逺兼傷(四/行)¶
　第三十八四月五日羲之報(五/行)七日告期痛念𤣥度¶
　　(十/行)妹轉佳慶不乃啼不(三/行)知靜婢猶未佳懸心(二/行)¶
　　治墓下皆以集也(三/行)¶
　第三十九三月十三日羲之頓首頓首過二旬哀悼¶
　　(六/行)羲之頓首頓首想冬盛念一旦感歎並哀窮(十/行)¶
<pb:KR3h0061_WYG_091-13b>¶
　　十一月十八日羲之頓首頓首冬月感歎兼傷(六/行)¶
　第四十十月二十二日羲之頓首頓首賢從隕逝(四/行)¶
　　想家悉佳(九/行)吾未得便得效(四/行)吏轉輒與寛休(六/行)¶
　第四十一二月州民王羲之死罪(六/行)向書至也得示¶
　　承尊夫人轉平和(七/行)五月十日羲之報夏中感逺¶
　　(六/行)時見賢子君家平(三/行)前郡内及兄子家比有(五/行)¶
　第四十二四月二日羲之頓首初月感懷(七/行)得示慰¶
　　之足下克致(六/行)羲之白服見仲熊(七/行)知汝故爾欲¶
<pb:KR3h0061_WYG_091-14a>¶
　　食(三/行)¶
　第四十三紙一千(五/行)僧逺遂佳也(三/行)脯五夾(七/行)羲之¶
　　死罪不當有枉¶
　第四十四不知逺妹定何當至(八/行)從兄弟一旦哀窮¶
　　(四/行)昨遣書今日至也(四/行)¶
　第四十五知足下得吾書(七/行)前比遣信(七/行)想應妹普¶
　　平安(七/行)臘遂佳也懸念(八/行)比承至也得二書(四/行)得¶
　　二日書具足下問(四/行)足下在蕪湖(九/行)不圖哀禍頻¶
<pb:KR3h0061_WYG_091-14b>¶
　　仍(五/行)¶
　第四十六¶
　第四十七道祖重能行(二/行)十月二十日羲之頓首節¶
　　近嵗終(六/行)節除諸感兼哀(四/行)四月二十日羲之頓¶
　　首二旬期等小祥(五/行)新嵗月感傷¶
　第四十八羲之頓首一旦公除(四/行)羲之頓首從弟子¶
　　(四/行)歳盡諸感(五/行)¶
　第四十九四月九日羲之頓首報臘日(七/行)得二謝書¶
<pb:KR3h0061_WYG_091-15a>¶
　　司州喪(六/行)二月六日羲之報昨書悉(四/行)上下如常¶
　　不(五/行)承都開清和(五/行)¶
　第五十二月二十五日羲之頓首一日有書(九/行)事情¶
　　無所不至惟有長歎(五/行)雨後無巳不審體中各何¶
　　如(九/行)知賢弟並毁頓(三/行)¶
　第五十一羲之頓首頓首何圖禍痛(五/行)繇白張白騎¶
　　遂自猜疑(七/行)晴便寒想轉勝(七/行)六月十九日羲之¶
　　報仲熊夭折(三/行)仲熊雖篤疾豈圖奄忽(四/行)¶
<pb:KR3h0061_WYG_091-15b>¶
　第五十二汝母子比佳不(六/行)十八日羲之頓首(四/行)敬¶
　　祖雖久疾謂其年少(八/行)五月二十七羲之報(五/行)五¶
　　月十一日羲之敬問得且書(三/行)吾賢之常事耳(四/行)¶
　第五十三閏二月二十五日羲之白(四/行)向書想至(四/行)¶
　　八月十四日告父(四/行)許𤣥度昨宿(四/行)七月六日羲¶
　　之頓首(五/行)省告猶示(三/行)修年雖篤(七/行)¶
　第五十四六月十六日羲之頓首(八/行)羲之死罪告終¶
　　(十一/行)二十九日羲之頓首(九/行)九月二十八日羲之頓¶
<pb:KR3h0061_WYG_091-16a>¶
　　首昨(六/行)¶
　第五十五前使還有書猥(九/行)羲之頓首二孫女(四/行)四¶
　　日羲之頓首昨感寒(五/行)八月二十五日羲之白頓¶
　　首(五/行)得書為慰汝轉平復(六/行)¶
　第五十六周氏上下悉佳(六/行)亡王等便以去十月禫¶
　　(四/行)卿汝母子粗平安(八/行)九月十三日羲之頓首追¶
　　傷切割(六/行)¶
　第五十七羲之頓首尋念痛惋(八/行)長風一日哀窮(五/行)¶
<pb:KR3h0061_WYG_091-16b>¶
　　得信知問(五/行)敬祖雖久疾(四/行)初月五日羲之頓首¶
　　忽然此年(六/行)¶
　第五十八省别具懷(五/行)阿康少壯(四/行)范中書奄至此¶
　　(三/行)妹復小進退(五/行)羲之頓首昨暮兒疏(十一/行)¶
　晉右軍王羲之正書行書目貞觀年河南公褚遂良¶
　中禁西堂臨寫之際便録出唐初有史目實此之標¶
　目蓋其類也(墨池編/)¶
　　　唐朝叙書録¶
<pb:KR3h0061_WYG_091-17a>¶
貞觀六年正月八日命整理御府古今工書鍾王等眞¶
蹟得一千五百一十卷¶
　張彦逺曰大宗初購求人間書凡眞行二百九十紙¶
　裝為七十卷草二千紙裝為八十卷毎聽覽之暇得¶
　臨翫之(黄溍云開元六年命整理御府古今工書鍾/王等墨蹟得一千五百一十卷視貞觀時無)¶
　(所増減至龍朔三年裝進/館内法書止九百四十卷)¶
神功元年五月上謂鳯閣侍郎王方慶曰卿家多書(舊/唐)¶
(書王方慶傳云方慶聚書甚多/不減祕閭至於圖畫亦多異本)合有右軍遺蹟方慶奏¶
<pb:KR3h0061_WYG_091-17b>¶
曰臣十代再從伯祖羲之書先有四十餘紙貞觀十二¶
年太宗購求先臣並以進訖惟有一卷現在今進臣十¶
一代祖導十代祖洽九代祖珣八代祖曇七代祖僧綽¶
六代祖仲寶五代祖騫髙祖規曽祖褒九代三從伯祖¶
晉中書令獻之已下二十八人書共十卷並進上御武¶
成殿示羣臣仍令中書舎人崔融為寶章集以叙其事¶
復以集賜方慶當時舉朝以為榮也(書苑菁華/)¶
　　　唐盧元卿法書録¶
<pb:KR3h0061_WYG_091-18a>¶
　晉平南將軍荆州刺史琅邪王廙字世將書一卷¶
　　　沈熾文　　滿騫　　　徐僧權¶
　　貞觀十三年十二月十九日起居郎臣褚遂良¶
　　司空許州都督趙國公臣無忌¶
　　開府儀同三司尚書左僕射太子少師梁國公臣¶
　　𤣥齡¶
　　特進尚書右僕射申國公臣士亷¶
　　特進鄭國公臣徵¶
<pb:KR3h0061_WYG_091-18b>¶
　　吏部尚書公(侯君集名初同署犯法後揩/名尚書字已不似有而暗)¶
　　中書令駙馬都尉安德郡開國公臣楊師道¶
　　左衛大將軍武陽縣開國公臣李大亮¶
　　光禄大夫户部尚書莒國公臣唐儉¶
　　光禄大夫禮部尚書河間郡王臣孝恭¶
　　刑部尚書彭城縣開國公臣劉德威¶
　　兼太常卿扶陽縣開國男臣韋挺¶
　　少府監安昌縣開國男臣馮長命¶
<pb:KR3h0061_WYG_091-19a>¶
　　銀青光禄大夫行尚書左丞濟南縣開國男臣康¶
　　皎¶
　齊髙帝姓蕭氏諱道成字紹伯書一卷¶
　　開元五年十一月五日陪戎副尉臣張善慶裝¶
　　文林郎直祕書省臣王知逸監¶
　　宣義郎行左司禦率府録事參軍臣劉懷信監¶
　　宣德郎行左驍衛倉曹參軍臣陸元悌監¶
　　承議郎行右金吾衛長史臣魏哲監¶
<pb:KR3h0061_WYG_091-19b>¶
　　右散騎常侍崇文館學士上柱國舒國公臣褚無¶
　　量¶
　　祕書監侍讀昭文館學士上柱國常山縣開國公¶
　　臣馮懷素¶
　　開府儀同三司上柱國梁國公臣姚崇¶
　　銀青光禄大夫行中書侍郎同中書門下平章事¶
　　監修國史上柱國許國公臣蘇頲¶
　　銀青光禄大夫守吏部尚書兼侍中兼修國史上¶
<pb:KR3h0061_WYG_091-20a>¶
　　柱國廣平郡開國公臣宋璟¶
右按工部侍郎韋公云(法書要録載韋述叙書/録與此大同今不録)貞觀中捜訪王¶
右軍等眞蹟出御府金帛重為購賞人間古本紛然畢¶
集太宗令魏少師虞永興褚河南等定其眞偽右軍之¶
蹟凡得眞行二百九十紙裝為七十卷草書二千紙裝¶
爲八十卷小王張芝等亦合多少勒為卷帙以貞觀字¶
為印印縫及卷之首尾其草蹟又令河南眞書小字帖¶
紙影之其古本亦有是梁隋官本者梁則滿騫徐僧權¶
<pb:KR3h0061_WYG_091-20b>¶
沈熾文朱异隋則江摠姚察等署記太宗又令魏褚等¶
卷下更署名記開元五年勅陸元悌魏哲劉懐信等檢¶
校換褾分一卷為兩卷揔見在有八十卷餘並墜失元¶
悌等又割去前代名賢押署以已名氏代焉上自書開¶
元二字為印記之王右軍書凡一百三十卷小王二十¶
八卷張芝張昶書一卷(韋述叙書録云右軍真行書惟/有黄庭告誓等四卷存焉蕭令)¶
(尋奏滑州人家藏右軍扇上真書宣示及小王行書白/騎遂等二卷勅命滑州給驛齎書本赴京其書扇有貞)¶
(觀舊褾織成題字奉進上書本留内賜/絹一百疋以遣之竟亦不問得書所由)¶
<pb:KR3h0061_WYG_091-21a>¶
徐㑹稽云太宗大購圖書内庫有鍾繇張芝張昶王羲¶
之父子書四百卷及漢魏晉宋齊梁雜迹三百卷貞觀¶
十三年十二月裝成部帙以貞觀字印縫命起居郎褚¶
遂良排署元卿見建中以後翰林中雜迹用翰林印印¶
縫茹蘭芳等署名又云貞元十一年正月於都官郎中¶
竇臮興化宅見王廙書鍾繇書各一卷武都公李造押¶
名又兩卷並古錦褾玉軸每卷十餘人書内一卷開皇¶
十八年押署有内史薛道衡署名前後所見貞觀十三¶
<pb:KR3h0061_WYG_091-21b>¶
年及開元五年書法跋尾題署人名或人數不同今具¶
如前(建中二年正月二十一日知書樓直官臣劉逸江/賀遂竒等檢校副使掖庭令臣茹蘭芳副使内侍)¶
(伯臣宋遊瓌是雜迹卷上/録元和三年四月五日)¶
　晉右將軍㑹稽内史贈紫金光禄大夫琅邪王羲之¶
　　字逸少書一卷四帖¶
　　貞觀十四年三月二十三日臣蔡撝裝¶
　　特進尚書右僕射上柱國申國公臣士㢘¶
　　特進鄭國公臣徵¶
<pb:KR3h0061_WYG_091-22a>¶
　　逆人侯君集(犯法後/揩印)¶
　　中書令駙馬都尉安德郡開國公臣楊師道¶
　　右屯衛將軍上柱國通川縣開國男臣姜行本¶
　　起居郎臣褚遂良¶
　　開府儀同三司尚書左僕射太子少師上柱國梁¶
　　國公臣𤣥齡¶
右前件卷是官庫目録第三十共四帖都一百六十一¶
字玳瑁軸古錦褾有貞觀印字及李氏印謹具跋尾如¶
<pb:KR3h0061_WYG_091-22b>¶
前元和三年四月六日盧元卿記(法書要録/)¶
　　　唐徐浩古蹟記¶
自伏羲畫八卦史籀造籀文李斯作篆書程邈起隸法¶
王次仲為八分體漢章帝始為章草名厥後流傳工能¶
間出史籀石鼓文崔子玉篆吕望張衡碑李斯嶧山㑹¶
稽山碑蔡邕鴻都三體石經八分西岳光和殷華馮敦¶
等數碑并伯喈章草並為曠絶及張芝章草鍾繇正楷¶
時莫其先衛瓘索靖章草王羲之真行章草桓𤣥草謝¶
<pb:KR3h0061_WYG_091-23a>¶
安王獻之羊欣王僧䖍孔琳之薄紹之真行草永禪師¶
蕭子雲真草虞世南歐陽詢褚遂良果師述師真行草¶
陸柬之臨書臣先祖故益州九隴縣尉贈吏部侍郎師¶
道臣先考故洺州刺史贈左常侍嶠之真行草皆名冠¶
古今無與為比齊梁以後傳祕此書跋尾徐僧權唐懐¶
充姚懐珍滿騫朱异等署名太宗皇帝肇開帝業大購¶
圖書寶於内庫鍾繇張芝芝弟昶王羲之父子書四百¶
卷及漢魏晉宋齊梁雜迹三百卷貞觀十三年十二月¶
<pb:KR3h0061_WYG_091-23b>¶
裝成部帙以貞觀字印印縫命起居郎臣褚遂良排署¶
如後¶
　　司空許州都督趙國公臣無忌¶
　　開府儀同三司尚書左僕射太子少師梁國公臣¶
　　𤣥齡¶
　　特進尚書左僕射申國公臣士㢘¶
　　特進鄭國公臣徵¶
　　逆人侯君集初同署(犯法後/揩印)¶
<pb:KR3h0061_WYG_091-24a>¶
　　中書令駙馬都尉安德郡開國公臣楊師道¶
　　左衛大將軍武陽縣開國公臣李大亮¶
　　光禄大夫禮部尚書河間王臣孝恭¶
　　光禄大夫民部尚書莒國公臣唐儉¶
　　兼太常卿扶陽縣開國男臣韋挺¶
從十三年書更不出外人莫見直至大足中則天太后¶
賞納言狄仁傑能書仁傑云臣自幼以來不見好本只¶
率愚性何由得能則天乃内出二王真迹二十卷遣五¶
<pb:KR3h0061_WYG_091-24b>¶
品中使示諸宰相看訖表謝登時將入至中宗時中書¶
令宗楚客奏事承恩乃乞大小二王真迹勅使二十卷¶
大小各十軸楚客遂裝作十二扇屏風以褚遂良閑居¶
賦枯樹賦為脚因大人貴要張以示之時薛稷崔湜盧¶
藏用廢食歎美不復宴樂安樂公主壻武延秀在坐歸¶
以告公主曰主言承恩未為富貴適過宗令别得賜書¶
一席觀之輟餐忘食及明謁見頗有怨言帝令開緘傾¶
庫悉與之延秀復㑹賔客舉櫃令看分散朝廷無復寶¶
<pb:KR3h0061_WYG_091-25a>¶
惜太平公主取五帙五十卷别造番書四字印縫宰相¶
各三十卷將軍駙馬各十卷自此内庫真蹟散落諸家¶
太平公主愛樂毅論以織成袋盛置作箱裹及籍沒後¶
有咸陽老嫗竊舉袖中縣吏尋覺遽而奔趂嫗乃驚懼¶
投之竈下香聞數里不可復得天寶中臣充使訪圖書¶
有商胡穆聿在書行販古蹟往往以織成褾軸得好圖¶
書臣奏集賢令求書畫𤣥宗開元五年十一月五日收¶
綴大小二王眞蹟得一百五十八卷大王正書三卷(黄/庭)¶
<pb:KR3h0061_WYG_091-25b>¶
(經第一畫讃第二告誓第三/臣以為畫讃是偽迹不近真)行書一百五卷(並不著/名姓帖)草¶
書一百五十卷(以前得君/書第一)小王書都三十卷正書兩卷¶
(論語一卷并注一/卷寫成為第一)跋尾排署如後¶
　　右散騎常侍崇文館學士舒國公臣褚無量¶
　　祕書監兼侍讀昭文館學士上柱國常山縣公臣¶
　　馮懷素¶
　　開府儀同三司上柱國梁國公臣姚崇¶
　　銀青光禄大夫行中書侍郎同中書門下平章事¶
<pb:KR3h0061_WYG_091-26a>¶
　　監修國史上柱國許國公頲¶
　　銀青光禄大夫守吏部尚書兼侍中監修國史上¶
　　柱國廣平郡開國公臣璟¶
至十七年出付集賢院搨二十本賜皇太子諸王學十¶
九年收入内十八年十二月二十八日尚書左丞相集¶
賢大學士燕國公張說薨明年二月以中書令蕭嵩為¶
大學士令訪二王書乃於滑州司法路琦家得羲之正¶
書扇書一卷是貞觀十五年五月五日揚州大都督駙¶
<pb:KR3h0061_WYG_091-26b>¶
馬都尉安德郡開國公楊師道進其褾是碧地織成褾¶
頭一行闊一寸黄色織成云晉右將軍王羲之正書卷¶
第四兼小王行書三紙非常合作亦既進奉賜路琦絹¶
二百疋蕭嵩二百疋其書還出令集賢院搨賜太子以¶
下及潼關失守内庫法書皆散失初收城後臣又充使¶
捜訪圖書收獲二王書二百餘卷訪黄庭經眞蹟或云¶
張通儒將向幽州莫知去處侍御史集賢直學士史惟¶
則奉使晉州推事所在博訪書畫懸爵賞待之時趙城¶
<pb:KR3h0061_WYG_091-27a>¶
倉督隐沒公貨極多推案承伏遂云有好書欲請贖罪¶
惟則索看遂出扇書告誓等四卷并二王真蹟四卷問¶
其得處云禄山下將過向太原停於倉督家三月餘日¶
某乙祇供稱意有懷恱之心乃留此書相贈惟則將至¶
闕下肅宗賜絹百疋擢授本縣尉臣從中書舍人兼尚¶
書右丞集賢學士副知院事改國子祭酒尋黜廬州長¶
史承前偽迹臣所棄者盡被收買皆獲官賞不復簡退¶
人莫知之及吐蕃入寇圖籍無遺往往市㕓時有真跡¶
<pb:KR3h0061_WYG_091-27b>¶
代無鑒者詐偽莫分臣今暮年敢舉所知其别書人謹¶
録如右前試國子司業兼太原縣令竇蒙蒙弟檢挍户¶
部貟外郎宋汴節度參謀竇臮並乆翰苑皆好圖書辨¶
偽知真無出其右臣長男璹臣自教授幼勤學書在於¶
眞行頗知筆法使定古跡亦勝常人其餘士庶之間應¶
有精别之者臣所未見(法書要録/)¶
　　　唐武平一徐氏法書記¶
先賢所評子敬之比逸少猶士季之比元常言去之逺¶
<pb:KR3h0061_WYG_091-28a>¶
矣故二王之蹟歷代寶之梁大同中武帝勅周興嗣撰¶
千字文使殷鐵石摹次羲之之蹟以賜八王右軍之書¶
咸歸梁室兵火之後多從湮缺歷周至隋初并天下大¶
業之始後主頗求其書往往有獻之者及隋之季王師¶
入秦又於洛陽擒二偽主兩京祕閣之寶楊都扈從之¶
書皆為我有太宗於右軍之書特留睿賞貞觀初下詔¶
購求殆盡遺逸萬㡬之暇備加執翫蘭亭樂毅尤聞寶¶
重嘗令搨書人湯普徹等搨蘭亭賜梁公房𤣥齡已下¶
<pb:KR3h0061_WYG_091-28b>¶
八人普徹竊搨以出故在外傳之至髙宗又勅馮承素¶
諸葛貞搨樂毅論及雜帖數本賜長孫無忌等六人在¶
外方有洎大聖天后御極尤為寶嗇平一齠齔之嵗見¶
育宫中切覩先后閱法書數軸將搨以賜藩邸時見宫¶
人出六十餘函於億嵗殿曝之多裝以鏤牙軸紫羅褾¶
云是太宗時所裝其中有故青綾褾玳瑁軸者云是梁¶
朝舊跡褾首各題篇目行字等數章草書多於其側帖¶
以真字楷書每函可二十餘卷别有一小函可有十餘¶
<pb:KR3h0061_WYG_091-29a>¶
卷於所記憶者是扇書樂毅告誓黄庭當時私訪所主¶
女學問其函出盡否荅云尚有未知㡬許至中宗神龍¶
中貴戚寵盛御府之珍多入私室先盡金璧次及書法¶
嬪主之家因此擅出或有報安樂公主者主於内出二¶
十餘函駙馬武延秀聞二王之跡强學寶重乃呼薛稷¶
鄭愔及平一評其善惡諸人隨事荅稱為上者登時去¶
牙軸紫褾易以漆軸黄麻紙褾題云特健樂云是番語¶
其書合作者時有太宗御筆於後題之歎其雄逸太平¶
<pb:KR3h0061_WYG_091-29b>¶
公主聞之遽於内取數函及樂毅等小函以歸延秀之¶
死側聞睿宗命薛稷擇而進之薛竊留佳者十數軸薛¶
之敗也為簿録官所盜平一任郴州日與太平子薛崇¶
𦙍堂兄崇允連官說太平之敗崇徹懷樂毅等七軸請¶
崇允託其叔駙馬璥貽岐王以求免戾此書因歸邸第¶
崇徹弟崇簡娶梁宣王女主家王室之書亦為其所有¶
後獲罪謫五溪書歸御府而朝士王公亦往往有之豫¶
州刺史東海徐公嶠之季子浩並有獻之之妙待詔金¶
<pb:KR3h0061_WYG_091-30a>¶
門家多法書見託斯題其篇目行字列之如後詹事張¶
庭珪之家抑其次也(法書要録/)¶
　　　唐張懷瓘二王等書録¶
夫翰墨之美多以身後騰聲二王之書當世見貴獻之¶
嘗與簡文第十紙題最後云下官此書甚合作願聊存¶
之此書為桓𤣥所寶𤣥愛重二王不能釋手乃選縑素¶
及紙書正行之尤美者各為帙常置左右及南奔雖甚¶
狼狽猶以自隨將敗並投於江晉代裝書眞草渾雜背¶
<pb:KR3h0061_WYG_091-30b>¶
紙皺起范曄裝治微為小勝宋孝武又使徐爰治護十¶
紙為一卷明帝科簡舊祕並遣使三呉鳩集散逸詔虞¶
和巢尚之徐希秀孫奉伯等更加編次咸以二丈為度¶
二王縑素書珊瑚軸二帙二十四卷紙書金軸二帙二¶
十四卷又紙書玳瑁軸五帙五十卷並金題玉躞織成¶
帶又扇書二卷又紙書飛白章草二帙十五卷並旃檀¶
軸又紙書戲字一帙十二卷並書之冠冕也自此以下¶
别有二品書凡五十二帙五百二十卷並旃檀軸其新¶
<pb:KR3h0061_WYG_091-31a>¶
購獲者為六帙一百二十卷既經喪亂多所遺失齊髙¶
帝朝書府古蹟惟有十二帙以示王僧䖍仍更就求能¶
者之蹟僧䖍以帙中所無者得張芝索靖衛伯儒呉大¶
皇帝景帝歸命侯王導王洽王珉張翼桓𤣥等十卷其¶
與帙中所同者王恬王珣王凝之王徽之王允之並奏¶
入祕閣梁武帝尤好圖書捜訪天下大有所獲以舊裝¶
堅強字有損壞天監中勅朱异徐僧權唐懷充姚懷珍¶
沈熾文㭊而裝之更加題檢二王書大凡七十八帙七¶
<pb:KR3h0061_WYG_091-31b>¶
百六十七卷並珊瑚軸織成帶金題玉躞侯景平後王¶
僧辯搜括並送江陵承聖末魏師襲荆州元帝夜聚古¶
今圖書十四萬卷並大小二王遺跡遣後閣舍人髙善¶
寶焚之歷代祕寶並為煨燼矣周將于謹普六茹忠等¶
捃拾遺逸凡四千卷將歸長安大業末煬帝幸江都祕¶
府圖書多將從行中道船沒大半淪棄其間得存所餘¶
無㡬並歸宇文化及至遼城為竇建徳所破並皆亡失¶
留東都者後入王世充世充平始歸天府貞觀十三年¶
<pb:KR3h0061_WYG_091-32a>¶
勅購求右軍書並貴價酬之四方妙蹟靡不畢至勅起¶
居郎褚遂良校書郎王知敬等於𤣥武門西長波門外¶
科簡内出右軍書相共參校令典儀王行真裝之梁朝¶
舊裝紙見存者但裁剪而已右軍書大凡二千二百九¶
十紙裝為十三帙一百二十八卷真書五十紙一帙八¶
卷隨本長短為度行書二百四十紙四帙四十卷四尺¶
為度草書二千紙八帙八十卷以一丈二尺為度並金¶
縷雜寶裝軸織成帙其書每縫皆用小印印之其文曰¶
<pb:KR3h0061_WYG_091-32b>¶
貞觀大令書不之購也天府之内僅有存焉古之名書¶
歷代帝王莫不珍貴齊宋以前大有失散及梁武帝鳩¶
集所獲尚不可勝數並珊瑚軸織成帙金題玉躞二王¶
書大凡一萬五千紙元帝焚燒將盡文皇帝盡價購求¶
天下畢至大王真書惟得五十紙行書二百四十紙草¶
書二千紙並以金寶裝飾今天府所有眞書不滿十紙¶
行書數十紙草書數百紙共有二百一十八卷張芝一¶
卷張昶一卷並旃檀軸錦褾而已既所不尚散在人間¶
<pb:KR3h0061_WYG_091-33a>¶
或有進獻多堆於翰林雜書中玉石混居薫蕕同器然¶
書惟不易不以寶之則工棄之則拙往在翰林中見古¶
鍾二枚髙二尺圍尺餘上有古文三百許字記夏禹功¶
績事皆紫磨金鈿光彩射人似大篆而神彩驚人非其¶
時不敢聞奏然棄於泥土中久與瓦礫同也張翼及僧¶
惠式効右軍時人不能辨近有釋智永臨寫草帖幾欲¶
亂眞至如宋朝多學大令其康昕王僧䖍薄紹之羊欣¶
等亦欲混其臭味是以二王書中多有偽蹟好事所蓄¶
<pb:KR3h0061_WYG_091-33b>¶
尤宜精審儻所寶同乎燕石翻為有識所嗤也乾元三¶
年五月日(法書要録/)¶
　　　宋歐陽修集古録序¶
物長聚於所好而常得於有力之彊有力而不好好之¶
而無力雖近且易有不能致之象犀虎豹蠻夷山海殺¶
人之獸然其齒角皮革可聚而有也玉出崐崘流沙萬¶
里之外經十餘譯乃至乎中國珠出南海常生深淵採¶
者腰絙而入水形色非人往往不出則下飽蛟魚金礦¶
<pb:KR3h0061_WYG_091-34a>¶
於山鑿深而穴逺篝火餱糧而後進其崖崩窟塞則遂¶
葬於其中者率常數十百人其逺且難而又多死禍常¶
如此然而金玉珠璣世常兼聚而有也凡物好之而有¶
力則無不至也湯盤孔鼎岐陽之鼔岱山鄒嶧㑹稽之¶
刻石與夫漢魏以來聖君賢士桓碑彞器銘詩序記下¶
至古文籀篆分隸諸家之字書皆三代以來至寶怪竒¶
偉麗工妙可喜之物其去人不逺其取之無禍然而風¶
霜兵火湮沒磨滅散棄於山崖墟莽之間未嘗收拾者¶
<pb:KR3h0061_WYG_091-34b>¶
由世之好者少也幸而有好之者又其力或不足故僅¶
得其一二而不能使其聚也夫力莫如好好莫如一子¶
性顓而嗜古凡世人之所貪者皆無欲於其間故得一¶
其所好於斯好之已篤則力雖未足猶能致之故上自¶
周穆王以來下更秦漢隋唐五代外至四海九州名山¶
大澤窮崖絶谷荒林破冢神仙鬼物詭怪所傳莫不皆¶
有以為集古録以謂傳寫失真故因其石本軸而藏之¶
有卷帙次第而無時世之先後蓋其取多而未已故隨¶
<pb:KR3h0061_WYG_091-35a>¶
其所得而録之又以謂聚多而終必散乃撮其大要别¶
為録目因并載夫可與史傳正其闕謬者以傳後學庶¶
益於多聞或譏予曰物多則其勢難聚聚久而無不散¶
何必區區於是哉予對曰足吾所好玩而老焉可也象¶
犀金玉之聚其能果不散乎予固未能以此而易彼也¶
廬陵歐陽修序(集古録/)¶
　　　宋歐陽棐集古録目序¶
集古録既成之八年家君命棐曰吾集録前世埋沒缺¶
<pb:KR3h0061_WYG_091-35b>¶
落之文獨取世人無用之物而藏之者豈徒出於嗜好¶
之僻而以為耳目之玩哉其為所得亦已多矣故嘗序¶
其說而刻之又跋於諸卷之尾者二百九十六篇序所¶
謂可與史傳正其闕謬者已粗備矣若撮其大要别為¶
目録則吾未暇然不可以闕而不備也棐退而悉發千¶
卷之藏而考之曰嗚呼可謂詳矣蓋自文武以來迄於¶
五代盛衰得失賢臣義士姦雄賊亂之事可以動人耳¶
目者至於釋氏道家之言莫不皆有然分散零落數千¶
<pb:KR3h0061_WYG_091-36a>¶
百年而後聚於此則亦可謂難矣其聚之既難則其久¶
也又將遂散而無傳宜公之惜乎此也於是各取其書¶
撰之人事迹之始終所立之時世而著之為一十卷以¶
附於跋尾之後夫此千卷之書者刻之金石託之山崖¶
未嘗不為無窮之計也然必待集録而後著者豈非以¶
其繁而難於盡傳哉故著其大略而不道其詳者公之¶
志也熙寕二年二月記(集古録目/)¶
　　　宋宣和書譜(上/)¶
<pb:KR3h0061_WYG_091-36b>¶
　　歴代諸帝王¶
　　　晉武帝(御府所藏草書二/)¶
我師帖　　　　　　　　善消息帖¶
　　　唐太宗(御府所藏一十有四/)¶
詔勅(正書/)　　　　　　　詔勅(以下行書/)¶
道德勅　　　　　　　　禊宴詩¶
江叔帖　　　　　　　　藝韞帖¶
好謙帖　　　　　　　　眞蹟帖¶
<pb:KR3h0061_WYG_091-37a>¶
枇杷子帖　　　　　　　魏仲思改名勅¶
九仙門勅(以下/草書)　　　　　晚來勅¶
手勅　　　　　　　　　無為帖¶
　　　唐明皇(御府所藏二十有五/)¶
五王贊(以下/隸舊)　　　　　　法空字¶
喜雪篇　　　　　　　　太一字¶
賜趙宣王等勅(以下/行書)　　　訪道勅¶
嘉賔勅　　　　　　　　賜李含光勅二¶
<pb:KR3h0061_WYG_091-37b>¶
批荅李含光表修齋二　　批荅李含光表謝賜¶
批荅李含光表投璧　　　批荅李含光表起居¶
批荅李含光表香信　　　批荅李含光表謝修功德¶
批荅張九齡謝知制誥表　批荅楊勵俗等表¶
批荅裴耀卿等雪篇表　　批荅裴耀卿等賀雨表¶
批荅裴耀卿等奏謝宣示聖㫖¶
賜裴耀卿等詩　　　　　鶺鴒頌¶
送虚已赴蜀川詩　　　　春臺望雜言¶
<pb:KR3h0061_WYG_091-38a>¶
　　　唐肅宗(御府所藏行書七/)¶
賜李含光勅二　　　　　批荅郭子儀表¶
批荅李季卿表　　　　　批荅李含光表修齋¶
批荅李含光表修功德　　批荅李含光表錫縑¶
　　　唐代宗(御府所藏行書七/)¶
南郊口號　　　　　　　歳功贊¶
守嵗詩　　　　　　　　秋中月夜詩¶
秋日詩　　　　　　　　重陽詩¶
<pb:KR3h0061_WYG_091-38b>¶
春日雨晴燕諸王詩¶
　　　唐德宗(御府所藏行書一/)¶
批荅趙惠伯表¶
　　　唐宣宗(御府所藏行書三/)¶
賜李叢勅　　　　　　　賜李叢手勅¶
賜李叢手詔¶
　　　唐昭宗(御府所藏行書一/)¶
賜錢鏐衣襟書¶
<pb:KR3h0061_WYG_091-39a>¶
　　　唐則天皇后(御府所藏行書一/)¶
夜宴詩¶
　　　梁太祖(御府所藏行書一/)¶
御批祥瑞表¶
　　　梁末帝(御府所藏行書一/)¶
正明勅¶
　　　周世宗(御府所藏行書一/)¶
賜張昭詔¶
<pb:KR3h0061_WYG_091-39b>¶
　　篆書¶
　　　唐李陽冰(御府所藏篆書三/)¶
孝德訓　　　　　　　　新驛記¶
千文¶
　　　唐衞包(御府所藏薤葉篆書一/)¶
鷦鷯賦¶
　　　唐元度(御府所藏四/)¶
千文(篆書/)　　　　　　　論書(以下/正書)¶
<pb:KR3h0061_WYG_091-40a>¶
十體詩二¶
　　　唐釋元雅(御府所藏科斗小篆一/)¶
二體千字文¶
　　　宋益端獻王(御府所藏篆書一/)¶
二十六體篆¶
　　　宋徐鉉(御府所藏篆書七/)¶
大道不器賦上下二　　　蟬賦一¶
篆隸二　　　　　　　　千文二¶
<pb:KR3h0061_WYG_091-40b>¶
　　　宋章友直(御府所藏篆書一/)¶
二經堂歌¶
　　隸書¶
　　　唐韓擇木(御府所藏四/)¶
桐柏觀記(以下/隸書)　　　　　張載劒閣銘¶
曹子建表(以下八/分書)　　　　心經¶
　　正書¶
　　　魏鍾繇(御府所藏正書一/)¶
<pb:KR3h0061_WYG_091-41a>¶
賀尅捷表¶
　　　宋蕭思話(御府所藏正書一/)¶
奏事帖¶
　　　齊王僧䖍(御府所藏正書二/)¶
御史帖　　　　　　　　陳情帖¶
　　　隋薛道衡(御府所藏正書一/)¶
和南帖¶
　　　唐褚遂良(御府所藏一十/)¶
<pb:KR3h0061_WYG_091-41b>¶
謝表文(以下/正書)　　　　　　帝京詩¶
樂毅論　　　　　　　　石研帖¶
大洞内祝應文　　　　　枯木賦(行書/)¶
臨王羲之永興帖(以下/草書)　　臨王羲之中郎帖¶
臨王羲之二謝帖　　　　摹王羲之官舍帖¶
　　　唐顔真卿(御府所藏二十有八/)¶
旌節勅(以下/正書)　　　　　　顔允南父惟正贈告¶
顔允南母商氏贈告　　　潘丞竹山書堂詩¶
<pb:KR3h0061_WYG_091-42a>¶
朱巨川告　　　　　　　疎拙帖¶
爭坐前帖(以下/行書)　　　　　爭坐後帖¶
送文殊碑文帖　　　　　頓首夫人帖¶
與李光顔太保帖　　　　蔡明逺鄱陽帖¶
劉太沖帖　　　　　　　劉中使帖¶
開府帖　　　　　　　　盧侯帖¶
瑶臺帖　　　　　　　　篆籀帖¶
中夏帖　　　　　　　　湖州帖¶
<pb:KR3h0061_WYG_091-42b>¶
送書帖　　　　　　　　乞米帖¶
乞脯帖　　　　　　　　縑緗帖¶
馬病帖　　　　　　　　送辛晃序¶
祭伯父濠州刺史文　　　祭姪季明文¶
　　　唐徐浩(御府所藏正書三/)¶
朱巨川告　　　　　　　小字存想法¶
寶林寺詩¶
　　　唐元稹(御府所藏正書一/)¶
<pb:KR3h0061_WYG_091-43a>¶
寄蜀人詩¶
　　　唐李商隱(御府所藏二/)¶
月賦(正書/)　　　　　　　四六本藁草(行書/)¶
　　　唐桞公權(御府所藏十有一/)¶
度人經二(以下/正書)　　　　　清淨經¶
陰符經　　　　　　　　心經¶
寄藥帖　　　　　　　　宫相帖(以下/行書)¶
撿領帖　　　　　　　　蘭亭帖¶
<pb:KR3h0061_WYG_091-43b>¶
紫絲鞵帖　　　　　　　簡啓草藁¶
　　　唐蕭遘(御府所藏二/)¶
景公帖(正書/)　　　　　　幽公帖(行書/)¶
　　　唐陸扆(御府所藏正書一/)¶
贈𧦬光草書歌¶
　　　唐李磎(御府所藏正書一/)¶
送𧦬光詩¶
　　　唐詹鸞(御府所藏正書二/)¶
<pb:KR3h0061_WYG_091-44a>¶
唐韻上下¶
　　　唐顧紹孫(御府所藏正書一/)¶
儒素帖¶
　　　唐陸希聲(御府所藏正書一/)¶
贈𧦬光詩¶
　　　唐楊鉅(御府所藏正書一/)¶
贈䛒光草書序¶
　　　唐崔逺(御府所藏正書一/)¶
<pb:KR3h0061_WYG_091-44b>¶
送𧦬光詩¶
　　　唐張顗(御府所藏正書一/)¶
贈䛒光詩¶
　　　唐鄭賨(御府所藏正書一/)¶
題經藏詩¶
　　　唐戎昱(御府所藏正書一/)¶
早梅詩¶
　　　唐趙模(御府所藏正書一/)¶
<pb:KR3h0061_WYG_091-45a>¶
模集千文¶
　　　唐許渾(御府所藏正書一/)¶
今體詩上下(烏絲欄/)¶
　　　唐張欽元(御府所藏正書一/)¶
金剛經上下¶
　　　唐楊庭(御府所藏正書一/)¶
五藴論¶
　　　唐景審(御府所藏正書一/)¶
<pb:KR3h0061_WYG_091-45b>¶
黄庭經¶
　　　唐鈕約(御府所藏正書一/)¶
小字三教經¶
　　　唐女仙呉彩鸞(御府所藏正書一十有三/)¶
唐韻平聲上　　　　　　唐韻平聲下¶
唐韻上聲　　　　　　　唐韻去聲¶
唐韻入聲　　　　　　　唐韻上下二¶
唐韻六¶
<pb:KR3h0061_WYG_091-46a>¶
　　　唐道士杜光庭(御府所藏正書一/)¶
送先輩詩¶
　　　唐道士梁元一(御府所藏正書一/)¶
太上内景神經¶
　　　唐釋曇林(御府所藏正書一/)¶
金剛經¶
　　　五代呉越國錢鏐(御府所藏正書一/)¶
貢棗帖¶
<pb:KR3h0061_WYG_091-46b>¶
　　　五代南唐偽主李璟(御府所藏正書一/)¶
邊鎬奏狀¶
　　　五代薛貽矩(御府所藏正書一/)¶
贈𧦬光草書序¶
　　　五代盧汝弼(御府所藏正書一/)¶
贈𧦬光詩¶
　　　五代豆盧革(御府所藏一十/)¶
開講帖(以下/正書)　　　　　　友公大德帖¶
<pb:KR3h0061_WYG_091-47a>¶
鄭長官帖　　　　　　　王郎君帖¶
大德帖(以下/行書)　　　　　　吾師帖¶
寒食帖　　　　　　　　買花帖¶
頂辭帖　　　　　　　　田園帖¶
　　　五代王仁裕(御府所藏正書一/)¶
送張禹偁詩¶
　　　五代楊邠(御府所藏正書一/)¶
清潭等帖¶
<pb:KR3h0061_WYG_091-47b>¶
　　　宋文臣宋綬(御府所藏正書/)¶
草制　　　　　　　　　草劄¶
密表　　　　　　　　　杜甫謁廟詩¶
和園池詩筆　　　　　　飛白書上下二¶
千文¶
　　　宋文臣蔡襄(御府所藏正書三/)¶
南郊慶成詩　　　　　　茶録¶
還潁詩¶
<pb:KR3h0061_WYG_091-48a>¶
　　　宋文臣石延年(御府所藏正書一/)¶
西師詩¶
　　　宋文臣陸經(御府所藏四/)¶
蒲州詩(以下/正書)　　　　　　武林謡¶
蕭相樓等詩(以下/行書)　　　　郊居等詩¶
　　　宋文臣王子韶(御府所藏正書一/)¶
杜衍詩¶
　　　宋道士陳景元(御府所藏八/)¶
<pb:KR3h0061_WYG_091-48b>¶
陶隱居傳(以下/正書)　　　　　髙士傳¶
樂毅傳　　　　　　　　相鶴經¶
陳諶等墓誌　　　　　　種玉故事¶
巖棲賦(以下/行書)　　　　　　試墨書等詩¶
　　　宋山人蒲云(御府所藏正書二/)¶
雙鈎道經　　　　　　　雙鈎德經¶
　　　宋釋法暉(御府所藏正書一/)¶
細書經塔¶
<pb:KR3h0061_WYG_091-49a>¶
　　行書¶
　　　晉王衍(御府所藏行書一/)¶
尊夫人帖¶
　　　晉謝奕(御府所藏行書一/)¶
秋月帖¶
　　　晉桓温(御府所藏行書一/)¶
東道表¶
　　　晉謝安(御府所藏行書三/)¶
<pb:KR3h0061_WYG_091-49b>¶
中郎帖　　　　　　　　近問帖¶
善護帖¶
　　　晉謝萬(御府所藏行書二/)¶
賢妹帖　　　　　　　　鯁恨帖¶
　　　晉陸玩(御府所藏行書一/)¶
賀瑞星表(晉元帝/批附)¶
　　　晉張翌(御府所藏行書一/)¶
舅氏帖¶
<pb:KR3h0061_WYG_091-50a>¶
　　　晉王濛(御府所藏行書一/)¶
餘杭帖¶
　　　晉王徽之(御府所藏行書四/)¶
僧倫帖　　　　　　　　至節帖¶
仲宗帖　　　　　　　　蔡家帖¶
　　　晉王邃(御府所藏行書一/)¶
㛰事帖¶
　　　宋孔琳之(御府所藏行書一/)¶
<pb:KR3h0061_WYG_091-50b>¶
日月帖¶
　　　梁陶𢎞景(御府所藏行書六/)¶
楊□瑶密辭　　　　　　華陽洞天帖¶
屈畫帖　　　　　　　　茅山帖¶
帶名帖　　　　　　　　茅山仙蹟¶
　　　梁王筠(御府所藏行書一/)¶
至節帖¶
　　　陳陳叔懐(御府所藏行書一/)¶
<pb:KR3h0061_WYG_091-51a>¶
梅發帖¶
　　　陳蔡凝(御府所藏行書一/)¶
明希帖¶
　　　唐虞世南(御府所藏一十有三/)¶
積年帖(以下/行書)　　　　　　借乳鉢帖¶
枕臥帖　　　　　　　　蔬㑹帖¶
翰墨帖　　　　　　　　賢士帖三¶
汝南公主銘藁　　　　　論道帖(以下/草書)¶
<pb:KR3h0061_WYG_091-51b>¶
關内帖　　　　　　　　前書帖¶
臨張芝平復帖¶
　　　唐歐陽詢(御府所藏四十/)¶
衞靈公論(以下/正書)　　　　　強弱論¶
節封奕事　　　　　　　節蘇原事¶
秋風辭(以下/行書)　　　　　　周公帖¶
鄒穆公帖　　　　　　　齊宣王帖¶
十商讀書帖　　　　　　荀公帖¶
<pb:KR3h0061_WYG_091-52a>¶
戰國䇿帖　　　　　　　子卿帖¶
庾亮帖　　　　　　　　張翰帖¶
度尚帖　　　　　　　　戴逵帖¶
善奴帖三　　　　　　　祭祀帖¶
四時祭祀帖　　　　　　百家帖¶
門籍帖　　　　　　　　自遣帖¶
勸學帖　　　　　　　　海上帖¶
隅隩帖　　　　　　　　祖訥帖¶
<pb:KR3h0061_WYG_091-52b>¶
守謙帖　　　　　　　　薄冷帖¶
金蘭帖　　　　　　　　北遊帖¶
講書等帖　　　　　　　千文¶
孝經(以下/草書)　　　　　　　院君帖¶
盈虚帖　　　　　　　　京路帖¶
途路帖　　　　　　　　京兆帖¶
　　　唐歐陽通(御府所藏行書二/)¶
節陳髙祖本紀　　　　　千文¶
<pb:KR3h0061_WYG_091-53a>¶
　　　唐陸柬之(御府所藏六/)¶
蘭若碑(以下/行書)　　　　　　頭陀寺記¶
蘭亭詩　　　　　　　　千文¶
臨王羲之蘭亭序　　　　急就章(草書/)¶
　　　唐李邕(御府所藏行書十/)¶
光王帖　　　　　　　　檢校帖¶
奐上人帖　　　　　　　閻爵帖¶
永康帖　　　　　　　　披雲帖¶
<pb:KR3h0061_WYG_091-53b>¶
潭永帖　　　　　　　　勝和帖¶
葛粉帖　　　　　　　　古詩帖¶
　　　唐呉通𤣥(御府所藏行書三/)¶
魚朝恩神道碑藁上下　　度人經(不完/)¶
　　　唐李白(御府所藏五/)¶
太華峰(以下/行書)　　　　　　乘興帖¶
嵗時文(以下/草書)　　　　　　詠酒詩¶
醉中帖¶
<pb:KR3h0061_WYG_091-54a>¶
　　　唐張籍(御府所藏行書一/)¶
希深帖¶
　　　唐裴潾(御府所藏行書一/)¶
大司宼帖¶
　　　唐杜牧(御府所藏行書一/)¶
張好好詩¶
　　　唐李景譲(御府所藏行書一/)¶
再拜郎中帖¶
<pb:KR3h0061_WYG_091-54b>¶
　　　唐崔龜從(御府所藏行書一/)¶
宛陵帖¶
　　　唐白居易(御府所藏行書五/)¶
豐年帖　　　　　　　　洛下帖¶
生涯帖　　　　　　　　劉郎中帖¶
送敏中歸邠寕幕等詩¶
　　　唐裴休(御府所藏行書一/)¶
判疏言狀¶
<pb:KR3h0061_WYG_091-55a>¶
　　　唐司空圗(御府所藏行書二/)¶
贈𧦬光草書歌　　　　　贈𧦬光草書詩¶
　　　唐盧知猷(御府所藏行書一/)¶
送䛒光序¶
　　　唐吳融(御府所藏五/)¶
博士帖(行書/)　　　　　　付虬帖(草書/)¶
贈辯光送别詩(以下/正書)　　　贈𧦬光草書歌二¶
　　　唐韓偓(御府所藏行書二/)¶
<pb:KR3h0061_WYG_091-55b>¶
僕射帖　　　　　　　　芝蘭帖¶
　　　唐任疇(御府所藏行書一/)¶
郎中帖¶
　　　唐林藻(御府所藏行書一/)¶
深慰帖¶
　　　唐徐凝(御府所藏行書二/)¶
黄鶴樓詩　　　　　　　荆巫夢思等詩¶
　　　唐韋榮宗(御府所藏六/)¶
<pb:KR3h0061_WYG_091-56a>¶
有德帖(以下/行書)　　　　　　傳教帖¶
臨鍾繇中郎帖　　　　　長風帖¶
下筆帖　　　　　　　　執筆帖(正書/)¶
　　　唐蘇靈芝(御府所藏行書一/)¶
達摩銘¶
　　　唐婦人薛濤(御府所藏行書一/)¶
萱草等詩¶
　　　唐道士魚又𤣥(御府所藏行書一/)¶
<pb:KR3h0061_WYG_091-56b>¶
上崇道師書¶
　　　唐釋懷仁(御府所藏二/)¶
聖教序(行書/)　　　　　　臨王羲之往還等帖(草書/)¶
　　　唐釋行敦(御府所藏行書一/)¶
樂府帖¶
　　　唐釋齊已(御府所藏九/)¶
擬嵇康絶交書(以下/行書)　　　謝人惠筆詩¶
懷楚人詩　　　　　　　渚宫書懷等詩¶
<pb:KR3h0061_WYG_091-57a>¶
送氷禪姪詩　　　　　　寄氷禪德詩¶
氷禪帖　　　　　　　　廬嶽詩(以下/正書)¶
寄明上人詩¶
　　　五代羅隱(御府所藏行書四/)¶
外羅城記藁　　　　　　三十一郎帖¶
喜慰帖　　　　　　　　華隱樵寄帖¶
　　　五代韋莊(御府所藏行書三/)¶
借書帖　　　　　　　　借樂章帖¶
<pb:KR3h0061_WYG_091-57b>¶
米團帖¶
　　　五代張徐州(御府所藏行書一/)¶
勸君詩¶
　　　五代潘佑(御府所藏行書一/)¶
許堅等詩¶
　　　五代孫昭祚(御府所藏行書五/)¶
四色牡丹賦　　　　　　終南山賦¶
陽春曲等詩　　　　　　竹拄杖等詩¶
<pb:KR3h0061_WYG_091-58a>¶
朱陳邨等詩¶
　　　五代釋應之(御府所藏行書二/)¶
曲直不相入賦　　　　　即事等詩¶
　　　江南偽後主李煜(御府所藏行書二十有四/)¶
淮南子(以下/行書)　　　　　　春草賦¶
義天秤尺記　　　　　　浩歌行¶
克己處分　　　　　　　批元奏狀¶
禮三寶衆聖賢儀　　　　八師經¶
<pb:KR3h0061_WYG_091-58b>¶
宫相詩　　　　　　　　李璟草堂等詩¶
髙秋等詩　　　　　　　牡丹等詩¶
古風詩二　　　　　　　論道帖¶
招賢詩帖　　　　　　　樂章羅帖¶
樂府三　　　　　　　　臨江仙¶
雜文藁　　　　　　　　金書心經(以下/正書)¶
智藏道師真賛¶
　　　宋文臣李建中(御府所藏行書四/)¶
<pb:KR3h0061_WYG_091-59a>¶
千題詩　　　　　　　　雪花詩¶
韓見素致仕等詩　　　　畫屏等詩¶
　　　宋文臣蘇舜欽(御府所藏五/)¶
呉中詩草(以下/行書)　　　　　遊山草¶
學館臥病等詩　　　　　夢歸等詩¶
雉帶箭等詩(草書/)¶
　　　宋舒王王安石(御府所藏行書一/)¶
集句詩筆¶
<pb:KR3h0061_WYG_091-59b>¶
　　　宋太師蔡京(御府所藏七十有七/)¶
御製詩并和(以下/行書)　　　　御製明節皇后傳¶
觀明節皇后像詩　　　　奉安明節皇后詩¶
劉貴妃制　　　　　　　劉賢妃制¶
劉淑妃制　　　　　　　明達墓誌文¶
宣和殿召輔臣記　　　　瓊蘭殿壁山後記¶
瑶林殿雙竹後記　　　　澄漪殿觀蓮記¶
玉宇洞後記　　　　　　延福宫題名記¶
<pb:KR3h0061_WYG_091-60a>¶
題澄莊等詩　　　　　　回溪泛舟題名¶
留題栖雲軒　　　　　　萬年橋題名記¶
萬嵗山記　　　　　　　遊艮嶽祝夀詩¶
遊艮嶽詩　　　　　　　艮嶽噰噰亭題記¶
題絳霄樓詩　　　　　　蕭閑館題名¶
擷芳園記　　　　　　　芳華館賞花詩¶
定鼎記額　　　　　　　梅竹雪鴈詩二¶
繁杏水禽詩二　　　　　閱駿射序上下二¶
<pb:KR3h0061_WYG_091-60b>¶
觀碑記　　　　　　　　題甘露䧏詩¶
再䧏甘露記　　　　　　錫宴書題二¶
對屬　　　　　　　　　題神霄宫詩¶
聽降題名　　　　　　　歩虚詞¶
太清樂　　　　　　　　玉扶歩虚詞¶
柳真人歩虚詞　　　　　蓬莱仙步虚詞¶
大仙留題詩　　　　　　大仙詩曲¶
春宫詩二　　　　　　　雪詩二¶
<pb:KR3h0061_WYG_091-61a>¶
魏將軍歌　　　　　　　飲中八仙歌二¶
歌元豐　　　　　　　　元豐行¶
騘馬行二　　　　　　　古柏行二¶
丹青引三　　　　　　　送孔巢父詩二¶
送西京提刑詩二　　　　曹霸畫馬詩二¶
洗兵馬詩三　　　　　　壺春堂觀御題賞花詩¶
謝賜承平殿曲宴記表　　宣和殿東閣屏山後記¶
千文(五書/)¶
<pb:KR3h0061_WYG_091-61b>¶
　　　宋文臣蔡卞(御府所藏行書六/)¶
進神驗記　　　　　　　清淨經¶
莊子刻意篇　　　　　　杜甫驄馬行¶
千文二¶
　　　宋文臣劉正夫(御府所藏行書二/)¶
宣召記　　　　　　　　泛舟題名¶
　　　宋文臣米芾(御府所藏行書二/)¶
千文二¶
<pb:KR3h0061_WYG_091-62a>¶
　　　　宋内臣岑宗旦(御府所藏行書四/)¶
　太上道德經　　　　　曉賦¶
　書評　　　　　　　　崔白江湖等詩(宣和書譜/)¶
　¶
　¶
　¶
　¶
　¶
<pb:KR3h0061_WYG_091-62b>¶
　¶
　¶
　¶
　¶
　¶
　¶
　¶
御定佩文齋書畫譜卷九十一¶
