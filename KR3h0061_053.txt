# -*- mode: mandoku-view; -*-
#+TITLE: 御定佩文齋書畫譜
#+DATE: 2015-08-24 23:15:59.665497
#+PROPERTY: ID KR3h0061
#+PROPERTY: BASEEDITION WYG    
#+PROPERTY: JUAN [卷五十三]目録
<pb:KR3h0061_WYG_053-1a>¶
　欽定四庫全書¶
御定佩文齋書畫譜目録¶
　　第五十三卷¶
　　　畫家𫝊九¶
　　　　　元(一/)¶
　　　　趙孟頫　　　　趙雍¶
　　　　趙奕　　　　　趙鳯¶
　　　　趙麟　　　　　趙孟籲¶
<pb:KR3h0061_WYG_053-1b>¶
　　　　髙克恭　　　　錢選¶
　　　　李衎　　　　　李士行¶
　　　　李仲方　　　　張遜¶
　　　　王伯時　　　　陳仲仁¶
　　　　陳琳　　　　　張孔孫¶
　　　　趙淇　　　　　和爾果斯¶
　　　　劉貫道　　　　何澄¶
　　　　顧正之　　　　劉敏¶
<pb:KR3h0061_WYG_053-2a>¶
　　　劉世亨　　　　　商琦¶
　　　商璹　　　　　　劉融¶
　　　李澄叟　　　　　金應桂¶
　　　史杠　　　　　　郭敏¶
　　　李有　　　　　　喬逹¶
　　　王英孫　　　　　李倜¶
　　　田衍　　　　　　張衡¶
　　　王士熙　　　　　班惟志¶
<pb:KR3h0061_WYG_053-2b>¶
　　　李章　　　　　　王振鵬¶
　　　劉伯熙　　　　　楊叔謙¶
　　　俞子清　　　　　胡廷暉¶
　　　沈孟堅　　　　　趙伯顯¶
　　　柯九思　　　　　楊維翰¶
　　　朱徳潤　　　　　杜本¶
　　　宋敏　　　　　　房大年¶
　　　王淵　　　　　　唐棣¶
<pb:KR3h0061_WYG_053-3a>¶
　　　邵思善　　　　　郭卑¶
　　　任仁發　　　　　石巖¶
　　　范庭玉　　　　　柴楨¶
　　　信世昌　　　　　胡瓉¶
　　　韓公麟　　　　　牛麟¶
　　　張徳琪　　　　　劉徳淵¶
　　　韓紹曄　　　　　張敏夫¶
　　　髙吉甫　　　　　周堯敏¶
<pb:KR3h0061_WYG_053-3b>¶
　　　王鼎　　　　　　王泰之¶
　　　謝顯　　　　　　孫君澤¶
　　　呉梅山　　　　　呉梅溪¶
　　　馮君道　　　　　楊月澗¶
　　　楊說巖　　　　　許擇山¶
　　　沈月田　　　　　朱梅間¶
　　　熊太古　　　　　呉古松¶
　　　賈策　　　　　　顧安¶
<pb:KR3h0061_WYG_053-4a>¶
　　　謝庭芝　　　　　李升¶
　　　盛昭　　　　　　顧逵¶
　　　陳君佐　　　　　李容瑾¶
　　　林士能　　　　　朱裕¶
　　　沈麟　　　　　　鄭禧¶
　　　張義上　　　　　李士𫝊¶
　　　戴淳　　　　　　呉垕¶
　　　呉瓘　　　　　　張文樞¶
<pb:KR3h0061_WYG_053-4b>¶
　　　李沖　　　　　　張逺¶
　　　陳鑑如　　　　　陳芝田¶
　　　林伯英　　　　　周如齋¶
　　　沈月溪　　　　　邊武¶
　　　王迪簡　　　　　陶鉉¶
　　　謝佑之　　　　　朱邱¶
　　　華岳　　　　　　潘桂¶
　　　戈叔義　　　　　趙天澤¶
<pb:KR3h0061_WYG_053-5a>¶
　　　臧良　　　　　　夏迪¶
　　　衞九鼎　　　　　李希閔¶
　　　王勝甫　　　　　王起宗¶
　　　王奇峰　　　　　霍元鎮¶
　　　申屠子邁　　　　旦景初¶
　　　鄭鏗　　　　　　陳立¶
　　　馬竹所　　　　　佟士明¶
　　　周怡　　　　　　劉敏叔¶
<pb:KR3h0061_WYG_053-5b>¶
　　　羅若川　　　　　聶空山¶
　　　張明徳　　　　　王庭鈺¶
　　　趙良佐　　　　　姚安仁¶
　　　李進臣　　　　　李肖巖¶
　　　白汝明　　　　　王本中¶
　　　劉伯希　　　　　俞伯澄¶
　　　梅鼎　　　　　　李兼善¶
　　　白賁　　　　　　彭南溟¶
<pb:KR3h0061_WYG_053-6a>¶
　　　康月天　　　　　俞巖隱¶
　　　郎子雲　　　　　葉仲輿¶
　　　陳俞　　　　　　劉尊徳¶
　　　鎦堯輔　　　　　周伯寧¶
　　　朱璟　　　　　　汪罕¶
　　　周耕雲　　　　　褚氷壑¶
　　　婁仲英　　　　　王夢麟¶
　　　盧師道　　　　　杜士元¶
<pb:KR3h0061_WYG_053-6b>¶
　　　從子龍　　　　　朱叔重¶
　　　尚雨　　　　　　鮑敬¶
　　　劉廣之　　　　　沈雪坡¶
　　　姚雪心　　　　　趙雲巖¶
　　　王仲元　　　　　朱淳甫¶
　　　焦善甫　　　　　顔輝¶
　　　鄭彝　　　　　　戴仲徳¶
　　　程政¶
#+PROPERTY: JUAN 卷五十三
<pb:KR3h0061_WYG_053-7a>¶
　欽定四庫全書¶
御定佩文齋書畫譜卷五十三¶
　　畫家𫝊九¶
　　　元(一/)¶
　　　　趙孟頫¶
　趙孟頫字子昻號松雪道人湖州人官至翰林學士承¶
　㫖諡文敏(見書/家𫝊)以書名天下其畫山水木石花竹人馬¶
　尤精緻(元史本傳/)¶
<pb:KR3h0061_WYG_053-7b>¶
　他人畫山水竹石人馬花鳥優於此或劣於彼公悉造¶
　其微窮其天趣至得意處不減古人(楊載翰林學士趙/)¶
　(公狀/)¶
　趙文敏公畫入逸品髙者詣神(圭齋集/)¶
　子昻作畫初不經意對客取紙墨遊戲㸃染欲樹即樹¶
　欲石即石(許謙白雲遺藁/)¶
陶宗儀曰嘗見公自題畫馬云我自幼好畫馬自謂頗¶
　盡物之性友人郭佑之嘗贈余詩云世人但解比龍眠¶
<pb:KR3h0061_WYG_053-8a>¶
那知已出曹韓上曹韓固是過許使龍眠無恙當與之¶
並驅耳然往往閱公所畫馬及山水人物花竹禽鳥等¶
圖無慮數十百軸又豈止龍眠並驅而已哉(輟耕録/)¶
魏公書真行篆籀皆造古人地位復能以飛白作石金¶
錯刀作墨竹則又古人之所鮮能者(鐵網珊瑚/)¶
趙榮禄少時繪事歩武雲麾摩詰營丘皆縑素滃染之¶
筆(六研齋三筆/)¶
呉興畫法有唐人之致去其纖有北宋之雄去其獷(容/)¶
<pb:KR3h0061_WYG_053-8b>¶
(臺集/)¶
　　　趙雍¶
趙雍字仲穆文敏子也官至集賢待制同知湖州總管¶
府事山水師董源尤善人馬花石(圖繪寳鑑/)¶
　　　趙奕¶
趙奕字仲光號西齋孟頫子(見書/家𫝊)以書畫知名(元史趙/)¶
(孟頫傳/)¶
　　　趙鳯¶
<pb:KR3h0061_WYG_053-9a>¶
趙鳯字允文(雍/子)畫蘭竹與乃父亂真集賢每題作已畫¶
故其名不顯(圖繪寳鑑/)¶
　　　趙麟¶
趙麟字彦徴(雍/子)以國子生登第為江浙行省檢校善畫¶
人馬(畫史㑹要/)¶
　　　趙孟籲¶
趙孟籲字子俊文敏弟官至知州畫人物花鳥頗佳(畫/)¶
(史㑹要/)¶
<pb:KR3h0061_WYG_053-9b>¶
　　　髙克恭¶
髙克恭字彦敬(圖繪寳鑑/云號房山)其先西域人後占籍大同至¶
元十二年由京師貢補工部令史至大中大夫刑部尚¶
書好作墨竹妙處不減文湖州畫山水初學米氏父子¶
後乃用李成董源巨然法造詣精絶歿後購遺墨者一¶
紙率千百緡(鄧文原巴西集/)¶
房山老人初用二米法寫林巒煙雨晩更出入董北苑¶
故為一代竒作然不輕於著筆遇酒酣興發或好友在¶
<pb:KR3h0061_WYG_053-10a>¶
前雜取縑楮研墨揮豪乗快為之神施鬼設不可端倪¶
(柳貫待制集/)¶
髙尚書山水人家多有之珍蔵什襲其價甚髙為大元¶
能畫者第一青山白雲甚有逺致(王士熙江亭集/)¶
髙尚書嘗寫竹自題云子昂寫竹神而不似仲賔寫竹¶
似而不神其神而似者吾之兩此君也(梧溪集/)¶
克恭墨竹學黄華(圖繪寳鑑/)¶
趙集賢畫為元人冠冕獨推重髙彦敬如後生事名家¶
<pb:KR3h0061_WYG_053-10b>¶
而倪迂題黄子久云雖不能夢見房山鷗波特有筆意¶
則髙尚書之品㡬與呉興埒矣髙乃一生學米有不及¶
無過也(董其昌畫㫖/)¶
　　　錢選¶
錢選字舜舉號玉潭(李日華云/又號㢲峰)霅川人宋景定間郷貢¶
進士元初呉興有八俊之號以子昂為稱首而舜舉與¶
焉及子昂被薦登朝諸公皆相附取宦達獨舜舉齟齬¶
不合流連詩畫以終其身人物山水花鳥師趙昌青緑¶
<pb:KR3h0061_WYG_053-11a>¶
山水師趙千里尤善作折枝其得意者賦詩其上(畫史/)¶
(㑹要/)¶
呉興錢選能畫嗜酒酒不醉不能畫然絶醉不可畫矣¶
惟將醉醺醺然心手調和時是其畫趣畫成亦不暇計¶
較往往為好事者持去今人有圗記精明又旁附繆詩¶
猥札者蓋贋夲非親作設親作亦非得意筆也(許謙白/)¶
(雲遺藁/)¶
舜舉善畫髙者至與古人無辨嘗借人白鷹圗夜臨摹¶
<pb:KR3h0061_WYG_053-11b>¶
裝池翌日以臨本歸之主人弗覺也湖之人經舜舉指¶
授類皆以能畫稱(胡長孺汲仲集/)¶
張雨云呉興公早嵗得畫法於舜舉舜舉多寫人物花¶
鳥故所圗山水當世罕𫝊(珊瑚網/)¶
舜舉山水師趙令穰人物師李伯時皆稱具體趙文敏¶
嘗從之問畫法(容臺集/)¶
　　　李衎¶
李衎字仲賔世為燕人(圖繪寳鑑云號息/齋道人薊丘人)起家將仕佐¶
<pb:KR3h0061_WYG_053-12a>¶
郎太常太祀皇慶元年為吏部尚書拜集賢殿大學士¶
翰墨餘暇善圗古木竹石庶㡬王維文同之髙致而達¶
官顯人爭欲得之求者日踵門公弗厭也贈翰林學士¶
承㫖追封薊國公諡文簡(蘇天爵滋溪集/)¶
趙孟頫云吾友仲賔為此君寫真冥捜極討蓋欲盡得¶
竹之情狀二百年來以畫竹稱者皆未必能用意精深¶
如仲賔也(松雪齋集/)¶
文與可蘇子瞻仙去二百年墨竹一派薊丘李公得之¶
<pb:KR3h0061_WYG_053-12b>¶
其用意命筆天趣冥會等而置之未易優劣也(呉師道/)¶
(禮部集/)¶
李衎少時見人畫竹從旁窺其筆法始若可喜旋覺不¶
類輒歎息捨去後從黄華子澹游學已觀華所畫墨蹟¶
又迥然不同乃復棄去至元初來錢唐得文同一幅欣¶
然願慰自後一意師之兼善畫竹法加青緑設色嘗曰¶
墨竹畫竹皆起於唐自呉道子以來名家纔數人王右¶
丞妙蹟世罕其𫝊蕭協律雖𫝊昏腐莫辨黄氏神而不¶
<pb:KR3h0061_WYG_053-13a>¶
似崔呉似而不神惟李頗形神兼足法度該備然文湖¶
州最後出不異杲日升空爝火俱息黄鐘一振瓦釜失¶
聲矣後使交趾深入竹郷於竹之形色情狀辨析精到¶
作畫竹墨竹二譜凡黏幀礬絹之法悉備(續𢎞簡録/)¶
　　　李士行¶
李士行字遵道集賢大學士薊文簡公之子謌詩字畫¶
悉有前軰風致娯意翰墨泛舟江湖見疎篁老木斷渚¶
崩崖輒推篷艤棹臨觀游衍心與境合仁廟召之以所¶
<pb:KR3h0061_WYG_053-13b>¶
畫大明宫圗入見嘉其能命中書與五品官(滋溪集/)¶
李士行畫竹石得家學而妙過之尤善山水(圖繪寳鑑/)¶
　　　李仲方¶
李仲方(與李衎/同時)張伯淳題其墨戲云仲方嘗為仲賔作¶
此墨戲(養䝉集/)¶
　　　張遜¶
張遜字仲敏號溪雲呉郡人(鐵網珊瑚云/嘗從黄冠游)善畫竹作鈎¶
勒法妙絶當世山水學巨然則不逮竹(畫史㑹要/)¶
<pb:KR3h0061_WYG_053-14a>¶
溪雲張仲敏與李息齋同時畫墨竹一旦自以為不及¶
息齋即棄墨竹而用鈎勒(鐵網珊瑚/)¶
張仲敏雙鈎竹往往得摩詰遺意其松石坡陀又有董¶
北苑法(同上/)¶
　　　王伯時¶
王伯時早嵗從學於張溪雲故其能事皆有師法(鐵網/)¶
(珊瑚/)¶
　　　陳仲仁¶
<pb:KR3h0061_WYG_053-14b>¶
陳仲仁江右人官至陽城主簿善山水人物花鳥為湖¶
州安定書院山長日與趙文敏論畫法文敏多所不及¶
後見其寫生花鳥含豪命思追配古人歎曰雖黄筌復¶
生亦復爾爾其見重如此(圖繪寳鑑/)¶
　　　陳琳¶
陳琳字仲羙山水人物花鳥俱師古人無不臻妙見畫¶
臨摹咄咄逼真蓋得趙魏公講明多所資益故其畫不¶
俗論者謂宋南渡二百年工人無此手也(畫史㑹要/)¶
<pb:KR3h0061_WYG_053-15a>¶
　　　張孔孫¶
張孔孫字夢符官至集賢大學士(見書/家𫝊)工畫山水竹石¶
(續𢎞簡録/)¶
　　　趙淇¶
趙淇字元徳(圖繪寳鑑云潭州人號平逺又號太/初道人故合而曰平初又云靜華翁)忠靖¶
公葵次子也七嵗以郊恩補承奉郎舉童子科至元十¶
五年署廣東宣撫使入見世祖拜湖南道宣慰使贈湖¶
廣行中書省參知政事䕶軍追封天水郡公諡文惠嘗¶
<pb:KR3h0061_WYG_053-15b>¶
飄然有神仙之思斲琴度曲為文辭圗畫以自樂遂終¶
身焉(道園學古録/)¶
趙淇作墨竹長竿勁節風致甚佳(圗繪寳鑑/)¶
　　　和爾果斯¶
和爾果斯至元十五年命承㫖和爾果斯寫太祖御容¶
十六年復命寫太上皇御容與太宗舊御容俱置翰林¶
院(元史祭祀志/)¶
　　　劉貫道¶
<pb:KR3h0061_WYG_053-16a>¶
劉貫道字仲賢中山人道釋人物鳥獸花竹一一師古¶
集諸家之長故尤髙出時軰亦善山水宗郭熙佳處逼¶
真至元十六年寫裕宗容稱㫖補御衣局使(畫史會要/)¶
中山劉貫道畫悉宗晉唐故其於應真人物變化態度¶
尤雅一展玩間恍然置身入五臺國與阿羅漢對語眉¶
睫鼻孔皆動真神筆也雖呉道子王維亦當無忝矣(珊/)¶
(瑚網/)¶
　　　何澄¶
<pb:KR3h0061_WYG_053-16b>¶
何澄(世祖/時人)岳柱方八嵗觀畫師何澄畫陶母剪髮圗指¶
陶母手中金釧詰之曰金釧可易酒何用剪髮為也何¶
大驚(元史岳柱𫝊/)¶
　　　顧正之¶
顧正之不知何許人善墨竹學樂善老人有酷似處人¶
莫能辨(圗繪寳鑑/)¶
　　　劉敏¶
劉敏字有功宣徳青魯人太祖賜名玉出于出入禁闥¶
<pb:KR3h0061_WYG_053-17a>¶
授安撫使(元史本傳/)¶
劉敏善畫墨竹學顧正之有風煙夕翠圗𫝊於世(圗繪/)¶
(寳鑑/)¶
　　　劉世亨¶
劉世亨(敏子夏文彦/云字嘉甫)憲宗即位命劉敏與牙魯瓦赤同¶
政敏請以子世亨自代帝許之賜世亨銀章佩金虎符¶
賜名塔塔兒(元史劉敏𫝊/)¶
世亨亦善墨竹(圗繪寳鑑/)¶
<pb:KR3h0061_WYG_053-17b>¶
　　　商琦¶
商琦字徳符曹州濟隂人成宗召備宿衞授集賢學士¶
泰定元年遷祕書卿善畫山水(元史本𫝊/)¶
商琦山水師李營丘得用墨法墨竹自成一家(畫史會/)¶
(要/)¶
　　　商璹¶
商璹字台元琦之從弟自號遜齋安恬不仕山水得破¶
墨法窠石最佳(畫史會要/)¶
<pb:KR3h0061_WYG_053-18a>¶
　　　劉融¶
劉融字伯熙薊丘人官至祕書郎善畫山水師郭熙(圗/)¶
(繪寳鑑/)¶
　　　李澄叟¶
李澄叟湘中人自幼觀湘中山水長遊三峽䕫門或水¶
或陸盡得其態寫之水墨甚有妙悟作山水訣一卷(畫/)¶
(史會要/)¶
　　　金應桂¶
<pb:KR3h0061_WYG_053-18b>¶
金應桂字一之號蓀壁錢唐人(見書/家𫝊)畫學李龍眠嘗作¶
巖居上真出塵觀音刻石(畫史會要/)¶
　　　史杠¶
史杠字柔明號橘齋道人官至行省左丞讀書餘暇弄¶
筆作人物山水花竹翎毛咸精到(畫史會要/)¶
　　　郭敏¶
郭敏字伯逹杞縣人幼讀書長好丹青工畫人物山水¶
喜武元直畫師其意不師其法至花卉墨竹亦臻妙官¶
<pb:KR3h0061_WYG_053-19a>¶
至州倅(畫史會要/)¶
　　　李有¶
李有字仲芳先名立義燕人(見書/家𫝊)官兩浙運司經歴善¶
古木竹石(畫史㑹要/)¶
　　　喬達¶
喬逹字達之燕人官至翰林直學士善丹青山水學李¶
成墨竹學王庭筠後更學文同(圗繪寳鑑/)¶
　　　王英孫¶
<pb:KR3h0061_WYG_053-19b>¶
王英孫字才翁號脩竹紹興人為宋將作監簿入元隠¶
居不仕作墨竹蘭蕙雅潔不凡(畫史㑹要/)¶
　　　李倜¶
李倜字士𢎞號員嶠真逸官至集賢侍讀學士喜作墨¶
竹宗文湖州(圗繪寳鑑/)¶
　　　田衍¶
田衍字師孟其先京兆醴泉人後徙太康再徙蒙城初¶
以才選為中書掾歴主事員外郎知河中府酷愛古書¶
<pb:KR3h0061_WYG_053-20a>¶
畫竒蹟真一時佳士(松雪齋集/)¶
田衍畫墨竹學王澹游頗得雅趣(圗繪寳鑑/)¶
　　　張衡¶
張衡字士衡樂陵人為中書左司員外郎(見書/家𫝊)山水學¶
荆關墨竹不師古人自成一家(畫史會要/)¶
　　　王士熙¶
王士熙字繼學東平人官至御史中丞(見書/家𫝊)善畫山水¶
(圖繪寳鑑/)¶
<pb:KR3h0061_WYG_053-20b>¶
　　　班惟志(畫史會要圖繪寳鑑俱缺/其姓從書史會要補入)¶
班惟志字彦功號恕齋大梁人官集賢待制善墨戲(畫/)¶
(史會要/)¶
　　　李章¶
李章字君章東平人(見書/家𫝊)晩年畫墨竹有髙致(圖繪寳/)¶
(鑑/)¶
　　　王振鵬¶
王振鵬字朋梅永嘉人官至漕運千戸界畫極工緻仁¶
<pb:KR3h0061_WYG_053-21a>¶
宗眷愛之賜號孤雲處士(圗繪寳鑑/)¶
振鵬之學妙在界畫運筆和墨豪分縷析左右髙下俯¶
仰曲折方員平直曲盡其體而神氣飛動不為法拘嘗¶
為大明宫圗以獻世稱為絶(道園學古録/)¶
王孤雲畫雖入纖細而格力超騰非院中人所能(紫桃/)¶
(軒雜綴/)¶
　　　劉伯熙¶
劉伯熙(與趙孟/頫同時)孟頫題其所畫山水圗云籍甚丹青譽¶
<pb:KR3h0061_WYG_053-21b>¶
益知書畫功(松雪齋集/)¶
　　　楊叔謙¶
楊叔謙(與趙孟/頫同時)孟頫農桑圗敘云延祐五年大學士臣¶
邦寧大司徒臣源進農桑圗上問作詩者何人對曰翰¶
林承㫖臣趙孟頫作圗者何人對曰諸色人匠提舉臣¶
楊叔謙上嘉賞久之(松雪齋外集/)¶
　　　俞子清¶
俞子清呉興人官侍郎俞琰題其山水圗云子清翁山¶
<pb:KR3h0061_WYG_053-22a>¶
水自是一等家數既經子昂品題則夜光之璧不復為¶
荆山石矣(林屋山人漫藁/)¶
　　　胡廷暉¶
胡廷暉呉興人寫山水趙文敏家蔵小李將軍摘𤓰圗¶
歴代寳之嘗倩廷暉全補暉私記其筆意歸寫一幅質¶
公公大驚賞亂真由此名實俱進(畫史㑹要/)¶
　　　沈孟堅¶
沈孟堅畫花鳥師錢舜舉往往逼真(圖繪寳鑑/)¶
<pb:KR3h0061_WYG_053-22b>¶
　　　趙伯顯¶
趙伯顯善畫馬祖常有求趙伯顯畫家山圗詩(石田集/)¶
　　　柯九思¶
柯九思字敬仲號丹丘生台州人官至奎章閣鑒書博¶
士博學能文墨竹師文湖州亦善墨花(畫史會要/)¶
九思畫竹木筆勢生動論者謂文與可後一人(續𢎞簡/)¶
(録/)¶
丹丘槎牙竹石全師東坡其大樹枝幹皆以一筆塗抹¶
<pb:KR3h0061_WYG_053-23a>¶
不見有痕迹處(四友齋叢說/)¶
柯九思寫竹必儐以古木煙梢霜樾與叢篠相暎亦有¶
竒趣(六研齋筆記/)¶
　　　楊維翰¶
楊維翰字子固自號方塘越之暨易人筮仕郡文學帥¶
府檄為慈溪邑校陞饒之雙溪山長文嗜三蘇字帖喜¶
雙井黄氏晩年游戲墨蘭竹石極精妙興至即揮灑侍¶
筆札者給弗之暇人求者無貴賤悉為作時監辨博士¶
<pb:KR3h0061_WYG_053-23b>¶
柯九思自以為弗及推曰方塘竹云(東維子集/)¶
　　　朱徳潤¶
朱徳潤字澤民睢陽人著籍於呉秀異絶人讀書一過¶
輒能記每以詩文自喜善書札尤工畫山水人物有古¶
作者風呉興趙文敏公子昂薦之馬太尉瀋王表授鎮¶
東行中書省儒學提舉(周伯琦朱府君墓誌銘/)¶
睢陽朱澤民詩師謫仙筆札師逸少畫則規矩出入李¶
昭道父子之間(馮子振海粟集/)¶
<pb:KR3h0061_WYG_053-24a>¶
朱澤民為童子師時得許道寧畫謾爾塗抹適臻其能¶
(俞煒存復齋文集序/)¶
朱徳潤畫山水學郭熙其合作者甚佳(圗繪寳鑑/)¶
朱澤民畫蒼潤清逸在子久叔明之間(六研齋二筆/)¶
　　　杜本¶
杜夲字伯原(夏文彦云/字原文)清江人(見書/家𫝊)官至翰林待制(元/)¶
(史本𫝊/)¶
杜本畫墨牛蒲萄甚可觀亦善山水(圖繪寳鑑/)¶
<pb:KR3h0061_WYG_053-24b>¶
　　　宋敏¶
宋敏字好古(應菴随録/云魏郡人)善墨竹(圗繪寳鑑/)¶
宋好古工寫竹石有進於明宗者明宗語左右曰此真¶
士大夫筆天歴中為藝文監照磨京師人名其竹為勅¶
賜士大夫竹(應菴随録/)¶
　　　房大年¶
房大年(文宗/時人)文宗居金陵潛邸時命房大年畫京都萬¶
嵗山大年辭以未嘗至其地上索紙運筆布畫位置令¶
<pb:KR3h0061_WYG_053-25a>¶
按藁圗上大年得藁敬蔵之意匠經營格法遒整雖積¶
學専工所莫能及(輟耕録/)¶
　　　王淵¶
王淵字若水號澹軒杭人幼習丹青趙文敏多指教之¶
故所畫皆師古人無一筆院體山水師郭熙花鳥師黄¶
筌人物師唐人一　一精妙尤精墨花鳥竹石當代絶藝¶
也(畫史㑹要/)¶
若水之畫天機溢發肖古而不泥古(珊瑚網/)¶
<pb:KR3h0061_WYG_053-25b>¶
　　　唐棣¶
唐棣字子華呉興人由茂才為呉江令能繪事嘗畫嘉¶
熙殿壁為上所知(玉山草堂雅集/)¶
呉興唐侯子華以儒名江左其畫為人所貴重(楊翮佩/)¶
(玉齋類槀/)¶
子華學畫於松雪公得其華潤森欝之趣(六研齋筆記/)¶
　　　邵思善¶
邵思善號青門唐子華宰少寧得以筆墨給事左右嘗¶
<pb:KR3h0061_WYG_053-26a>¶
嗜畫學之有年遂大進㡬能與子華所為相埒莫可辨¶
(佩玉齋類藁/)¶
　　　郭畀¶
郭畀字天錫(雲煙過眼録云/字佑之號北山)京口人畫竹木窠石(圗繪/)¶
(寳鑑/)¶
錫山弓河上𤣥元道館錫麓𤣥丘精舍天錫畫壁甚多¶
(雲林集/)¶
郭天錫世家京口故其所畫全倣米南宫最為得法(鐵/)¶
<pb:KR3h0061_WYG_053-26b>¶
(網珊瑚/)¶
　　　任仁發¶
任仁發字子明號月山松江人(見書/家傳)官至都水庸田副¶
使以畫馬得名(畫史㑹要/)¶
任仁發善繪事嘗奉㫖入内畫渥洼天馬圗著水利書¶
十卷今人止稱任水監畫馬蓋以藝掩之(六研齋筆記/)¶
　　　石巖¶
石巖字民瞻京口人(見書/家𫝊)官至縣尹(書史㑹要/)¶
<pb:KR3h0061_WYG_053-27a>¶
朱徳潤有題石民瞻所畫山圗詩(存復齋集/)¶
　　　范庭玉¶
范庭玉保定人善畫竹師樂善老人(畫史㑹要/)¶
　　　柴楨¶
柴楨字君正東平人自號適齋善畫山水才思天賦不¶
習而工(畫史㑹要/)¶
　　　信世昌¶
信世昌字雲甫東平人自號中隠善畫山水學於沈士¶
<pb:KR3h0061_WYG_053-27b>¶
元有出藍之譽墨竹别成一家蓋黄華之後又一變者¶
也(圗繪寳鑑/)¶
　　　胡瓉¶
胡瓉字元禮京兆人官至衡州路同知善丹青墨竹(圗/)¶
(繪寳鑑/)¶
　　　韓公麟¶
韓公麟字國瑞號雪谷真定人為太醫副使善養生之¶
學留情翰墨喜寫竹筆意簡當殊有生意(圖繪寳鑑/)¶
<pb:KR3h0061_WYG_053-28a>¶
　　　牛麟¶
牛麟字伯祥太原人墨竹意亦蕭散(圖繪寳鑑/)¶
　　　張徳琪¶
張徳琪字廷玉(見書/家𫝊)畫墨竹梅花學王澹游有佳趣(圖/)¶
(繪寳鑑/)¶
　　　劉徳淵¶
劉徳淵字仲淵官至藍山縣尹善墨竹學劉自然(畫史/)¶
(會要/)¶
<pb:KR3h0061_WYG_053-28b>¶
　　　韓紹曄¶
韓紹曄字子華燕人官至御衣局使山水學武元直墨¶
竹學樂善老人(畫史㑹要/)¶
　　　張敏夫¶
張敏夫燕人喜畫墨竹學顧正之(圗繪寳鑑/)¶
　　　髙吉甫¶
髙吉甫燕人喜畫竹石宗劉自然亦無大過人者(圗繪/)¶
(寳鑑/)¶
<pb:KR3h0061_WYG_053-29a>¶
　　　周堯敏¶
周堯敏字禹卿號學山海鹽當湖人畫竹宗文湖州頗¶
有得處(圗繪寳鑑/)¶
　　　王鼎¶
王鼎字徳新海鹽人好寫竹學丁子卿深悟筆意(圗繪/)¶
(寳鑑/)¶
　　　王泰之¶
王泰之號竹趣(鼎/十)能紹父業(圗繪寳鑑/)¶
<pb:KR3h0061_WYG_053-29b>¶
　　　謝顯¶
謝顯字耀卿號隠麓大名人畫竹宗員(一作/尹)大夫(圗繪/)¶
(寳鑑/)¶
　　　孫君澤¶
孫君澤杭人工山水人物學馬逺夏珪(圗繪寳鑑/)¶
　　　呉梅山¶
呉梅山工山水人物(畫史㑹要/)¶
　　　呉梅溪¶
<pb:KR3h0061_WYG_053-30a>¶
呉梅溪工花鳥雜畫(圖繪寳鑑/)¶
　　　馮君道¶
馮君道錢唐人畫花竹翎毛性酷嗜鵪鶉每袖養之觀¶
其飲啄以資畫筆(圖繪寳鑑/)¶
　　　楊月澗¶
楊月澗畫花鳥龍虎(圖繪寳鑑/)¶
　　　楊說巖¶
楊說巖畫道釋尤工寫貌(圖繪寳鑑/)¶
<pb:KR3h0061_WYG_053-30b>¶
　　　許擇山¶
許擇山工畫神佛(圖繪寶鑑/)¶
　　　沈月田¶
沈月田工畫林木樹石(圖繪寳鑑/)¶
　　　朱梅間¶
朱梅間善畫花竹(圗繪寳鑑/)¶
　　　熊太古¶
熊太古亦善畫(劉璋書畫史/)¶
<pb:KR3h0061_WYG_053-31a>¶
　　　呉古松¶
呉古松杭人山水學郭熙(圗繪寳鑑/)¶
　　　賈策¶
賈策字治安中州人嘗為杭仁和尹畫花竹禽鳥得其¶
飛鳴翔集之狀(圗繪寳鑑/)¶
　　　顧安¶
顧安字定之(見書/家𫝊)泉州路判官善墨竹(畫史㑹要/)¶
元統中淮東顧定之以寫竹得名行筆遒勁風梢雲榦¶
<pb:KR3h0061_WYG_053-31b>¶
得蕭協律之法(朱徳潤存復齋集/)¶
定之懸崖竹法文湖州(都穆寓意編/)¶
　　　謝庭芝¶
謝庭芝字仲和號雪村平江崑山人善畫墨竹(圗繪寳/)¶
(鑑/)¶
　　　李升¶
李升字子雲號紫篔生濠梁人畫墨竹亦能窠石平逺¶
(圗繪寳鑑/)¶
<pb:KR3h0061_WYG_053-32a>¶
　　　盛昭¶
盛昭字克明揚州人竹石師文湖州(圖繪寳鑑/)¶
　　　顧逵¶
顧逵(一名/達)字周道中呉人畫山水人物并能寫貌(圗繪/)¶
(寳鑑/)¶
　　　陳君佐¶
陳君佐宿州人居揚州山水師馬逺夏珪墨戲師徽廟¶
(圗繪寳鑑/)¶
<pb:KR3h0061_WYG_053-32b>¶
　　　李容瑾¶
李容瑾字公琰界畫山水師王孤雲(畫史㑹要/)¶
　　　林士能¶
林士能字若拙畫山水無渾厚秀潤之氣(畫史㑹要/)¶
　　　朱裕¶
朱裕字敏道延陵人畫山水師李成(圗繪寳鑑/)¶
　　　沈麟¶
沈麟字秋澗杭人畫山水學郭熙兼能寫貌(圗繪寳鑑/)¶
<pb:KR3h0061_WYG_053-33a>¶
　　　鄭禧¶
鄭禧字熙之(鄭元祐僑呉/集作禧之)呉郡人(見書/家𫝊)山水學董源筆¶
法用墨清潤可愛墨竹禽鳥全法趙文敏(畫史會要/)¶
　　　張義上¶
張義上字師䕫善畫山水(圖繪寳鑑/)¶
　　　李士𫝊¶
李士𫝊字仲芳薊丘人山水人物學李伯時尤善摹徽¶
廟墨戲(畫史㑹要/)¶
<pb:KR3h0061_WYG_053-33b>¶
　　　戴淳¶
戴淳字厚夫錢唐人善畫山水(圗繪寳鑑/)¶
　　　呉垕¶
呉垕字從禮杭人臨摹院畫咄咄逼真(圗繪寳鑑/)¶
　　　呉瓘¶
呉瓘字瑩之嘉興人多蔵法書名畫能作窠石墨梅學¶
揚補之頗有逸趣(圗繪寳鑑/)¶
呉瓘畫寒雀爪啄生動不下錢玉潭(珊瑚網/)¶
<pb:KR3h0061_WYG_053-34a>¶
　　　張文樞¶
張文樞字石隠湖州徳清人幼嘗為僧能畫山水學巨¶
然亦善墨竹(圗繪寳鑑/)¶
錢惟善送張石隠過東陽詩云餘不溪上張公子一日¶
乗槎過婺州客遍江湖成落魄才兼書畫擅風流(江月/)¶
(松風集/)¶
　　　李沖¶
李沖字用之善畫山水學李成荆浩(圗繪寳鑑/)¶
<pb:KR3h0061_WYG_053-34b>¶
　　　張逺¶
張逺字梅巖華亭人山水人物學馬逺夏珪至於全補¶
古畫無出其右臨摹亦能亂真(畫史㑹要/)¶
　　　陳鑑如¶
陳鑑如居杭州精於寫神國朝第一手也(圗繪寳鑑/)¶
　　　陳芝田¶
陳芝田(鑑如/子)能世其業(圗繪寳鑑/)¶
　　　林伯英¶
<pb:KR3h0061_WYG_053-35a>¶
林伯英嘉興魏塘人工畫花鳥師樓觀(圗繪寳鑑/)¶
　　　周如齋¶
周如齋杭人畫山水學髙房山(圗繪寳鑑/)¶
　　　沈月溪¶
沈月溪華亭青村人以稜作為業畫山水人物學馬逺¶
往往亂真人莫能辨(圗繪寳鑑/)¶
　　　邊武¶
邊武字伯京京兆人(見書/家𫝊)善墨戲花鳥(畫史㑹要/)¶
<pb:KR3h0061_WYG_053-35b>¶
邊伯京為瑞應宫呉提㸃作枯木竹石圗(凌雲翰柘軒/)¶
(集/)¶
　　　王迪簡¶
王迪簡字庭吉號蕺隠越人善畫水仙(圗繪寳鑑/)¶
　　　陶鉉¶
陶鉉號菊村金陵人畫山水師李成(圗繪寳鑑/)¶
　　　謝佑之¶
謝佑之居都下善畫折枝傅色差厚蓋欲倣趙昌而未¶
<pb:KR3h0061_WYG_053-36a>¶
能升堂者(畫史㑹要/)¶
　　　朱邱(一作/邸)¶
朱邱蜀人善畫竹木(圗繪寳鑑/)¶
　　　華岳¶
華岳善山水楊載詩云華岳能詩世有名學畫丹青亦¶
疏放(畫史㑹要/)¶
　　　潘桂¶
潘桂金陵人宋末張翼孫壻也善寫貌(圗繪寳鑑/)¶
<pb:KR3h0061_WYG_053-36b>¶
　　　戈叔義¶
戈叔義善畫墨竹(圗繪寳鑑/)¶
　　　趙天澤¶
趙天澤字鑑淵蜀人畫梅竹(圗繪寳鑑/)¶
　　　臧良¶
臧良字祥卿錢唐人畫花竹翎毛師王若水(圗繪寳鑑/)¶
　　　夏迪¶
夏迪字簡伯温州人畫山水竹石(畫史㑹要/)¶
<pb:KR3h0061_WYG_053-37a>¶
王冕題夏迪雙松圗云夏迪畫松得松趣箇箇乃是廊¶
廟具(竹齋集/)¶
　　　衞九鼎¶
衞九鼎字明鉉天台人界畫山水師王孤雲(畫史會要/)¶
　　　李希閔¶
李希閔字克孝薊丘人畫山水竹石(圖繪寳鑑/)¶
　　　王勝甫¶
王勝甫婺源人善𫝊神(陳櫟定宇先生集/)¶
<pb:KR3h0061_WYG_053-37b>¶
　　　王起宗¶
王起宗畫山水樹石(圗繪寳鑑/)¶
楊載題王起宗畫松巖圗云始知王宰用意髙使人觀¶
圗鄙吝消世間未必有此景塗抹變幻憑秋豪(楊仲𢎞/)¶
(集/)¶
　　　王竒峰¶
王奇峰善畫張伯淳題其所畫明秀圗云觀王君此圗¶
胷次不止一丘一壑而已當至元戊子己丑間識君於¶
<pb:KR3h0061_WYG_053-38a>¶
越後八年重逢知君道賈日起然則圗豈徒哉(養蒙集/)¶
　　　霍元鎮¶
霍元鎮規模董北苑米南宫父子寫山水雲物殊有標¶
致(道園學古録/)¶
　　　申屠子邁¶
申屠子邁善畫馬(道園學古録/)¶
　　　旦景初¶
旦景初官僉司虞集題其畫云旦公山堂城東南畫圖¶
<pb:KR3h0061_WYG_053-38b>¶
古檜何毿毿城中無山有山癖直藉豪墨窮幽探(道園/)¶
(學古録/)¶
　　　鄭鏗¶
鄭鏗將樂人嗜學工詩尤長於畫(延平志/)¶
　　　陳立¶
陳立嘗畫龍眠山圗虞集題其後云苕苕龍眠山一士¶
獨可尚髙懐託千載妙畫羅羣象(道園學古録/)¶
　　　馬竹所¶
<pb:KR3h0061_WYG_053-39a>¶
馬竹所善畫虞集有題馬竹所照磨捕魚圗詩(道園學/)¶
(古録/)¶
　　　佟士明¶
佟士明工寫貌(畫史會要/)¶
虞集贈寫真佟士明詩云佟郎居上京閱人如風花拈¶
筆寫其似千嵗留英華(道園學古録/)¶
　　　周怡¶
周怡善畫虞集有題周怡臨韓幹明皇出遊圗詩(道園/)¶
<pb:KR3h0061_WYG_053-39b>¶
(學古録/)¶
　　　劉敏叔¶
劉敏叔工寫貌虞集云劉敏叔畫故端明潛齋王公於¶
梅雪之間其髙風勝韻如在(道園學古録/)¶
　　　羅若川¶
羅若川善畫松虞集詩云暮春多雨晝冥冥羅生畫松¶
當素屏老蛟化為劒氣黒白鶴下啄蒼苔青(道園遺藁/)¶
　　　聶空山¶
<pb:KR3h0061_WYG_053-40a>¶
聶空山善畫虞集有題聶空山畫扇詩(道園遺槀/)¶
　　　張明徳¶
張明徳官經歴范梈題其松石圗云張君畫手天下奇¶
往者京城曽見之(徳機集/)¶
　　　王庭鈺¶
王庭鈺字良仲廣信人嘗汎彭蠡見龍見遂肆意墨龍¶
悟解變化(揭文安公集/)¶
　　　趙良佐¶
<pb:KR3h0061_WYG_053-40b>¶
趙良佐字子有(見書/家傳)善畫竹石(呉莱淵穎集/)¶
　　　姚安仁¶
姚安仁善畫山水蒲道源跋其畫云余寓京師聞秋谷¶
李韓公言昔嘗於奉元髙左丞飛卿家坐間有畫師姚¶
安仁適至髙詢所為畫山水安仁應曰人言畫山水易¶
事某甚以為苦每作一幅必往來胷中經營累日然後¶
敢落筆亦如文字得題而苦思也當其未得時局促無¶
聊雖囚之桎梏無以踰此及其豁然有得方脫然而釋¶
<pb:KR3h0061_WYG_053-41a>¶
矣髙為之大笑觀其所作此幅僅三尺許渺然有千萬¶
舉武之氣象其山川之開闔樹林之疎密樓閣之掩映¶
景色之晦明石潤而雨冥水舒而空闊扁舟艤岸漁者¶
必出或聚而分或挈而往其天趣之入眼怳然坐我於¶
滄洲煙渚之間則古人之所謂畫工之辛苦并安仁所¶
言不為過矣(蒲道源順齋集/)¶
　　　李進臣¶
李進臣號絅齋蒲道源題南褒草亭圗手卷云褒邑之¶
<pb:KR3h0061_WYG_053-41b>¶
東宫曰玉虚旁有溪園地形爽塏仲巖道録取乾坤一¶
草亭語意誅茅搆其上西郷令絅齋先生李進臣為寫¶
此圗(蒲道源順齋集/)¶
　　　李肖巖¶
李肖巖善𫝊神蒲道源贈詩云畫師筆厎要真似妙想¶
乃與天機通肖巖後出獨超詣睥睨衆史如兒童(蒲道/)¶
(源順齋集/)¶
　　　白汝明¶
<pb:KR3h0061_WYG_053-42a>¶
白汝明字横舟蒲道源有白汝明秋江晩渡卷詩(閒居/)¶
(叢藁/)¶
　　　王本中¶
王本中善畫薩都拉有題呉閑閑京館王本中醉作竹¶
石壁上詩(薩都拉鴈門集/)¶
　　　劉伯希¶
劉伯希善畫傅若金題其所畫古木圗云劉侯學李成¶
畫手稱獨歩時見作古松盤屈任形勢(清江集/)¶
<pb:KR3h0061_WYG_053-42b>¶
　　　俞伯澄¶
俞伯澄(與朱徳/潤同時)畫士(存復齋集/)¶
　　　梅鼎¶
梅鼎淮隂人朱徳潤有題淮隂梅鼎畫蜀山圗詩(存復/)¶
(齋續集/)¶
　　　李兼善¶
李兼善善畫李存詩云偶逢臨汝李兼善家世素儒心¶
甚厚平生遊藝及山水兩卷青囊常在手(俟菴集/)¶
<pb:KR3h0061_WYG_053-43a>¶
　　　白賁¶
白賁善畫馬李存題其所畫二馬云數筆寫來千里意¶
只今惟有白忻州(俟菴集/)¶
　　　彭南溟¶
彭南溟善𫝊神(俟菴集/)¶
　　　康月天¶
康月天官録事善畫墨竹(俞琰林屋山人漫藁/)¶
　　　俞巖隱¶
<pb:KR3h0061_WYG_053-43b>¶
俞巖隠善畫魚龍相城靈應道院屏風俞巖隱畫(林屋/)¶
(山人漫藁/)¶
　　　郎子雲¶
郎子雲畫明皇看馬圖(林屋山人漫藁/)¶
　　　葉仲輿¶
葉仲輿善墨竹岑安卿有求葉仲輿寫墨竹扇面詩(栲/)¶
(栳山人集/)¶
　　　陳俞¶
<pb:KR3h0061_WYG_053-44a>¶
陳俞字舜卿號草亭進士善畫龍(江月松風集/)¶
　　　劉尊徳¶
劉尊徳善琴工畫劉詵贈詩云劉郎善畫如鄭䖍落筆¶
飛雨大化懸(劉詵桂隱集/)¶
　　　鎦堯輔¶
鎦堯輔善畫丁復題其所畫觀瀑圗云鎦侯校書天禄¶
閣向人輒作山水畫長巒老樹翠蓋欹轉瀑崩崖練花¶
瀉(檜亭集/)¶
<pb:KR3h0061_WYG_053-44b>¶
　　　周伯寧¶
周伯寧隱於王官谷善畫(俞闕青陽集/)¶
　　　朱璟¶
朱璟字景玉愛梅其小字也人唯呼曰朱愛梅少時讀¶
書郡齋郡學官有蔵米元暉畫者日張壁上愛梅時從¶
旁竊觀之至撻之不肯去久乃得其妙及長又愛髙彦¶
敬青山白雲之作遂合二公之法自成一家得意時即¶
為之然祇以自娯也不為人所役(師山集/)¶
<pb:KR3h0061_WYG_053-45a>¶
　　　汪罕¶
江罕官主簿(見書/家𫝊)善畫(師山集/)¶
　　　周耕雲¶
周耕雲為蕭元泰畫龍虎仙巖圗(李孝光五峰集/)¶
　　　褚氷壑¶
褚氷壑善畫牛(劉權此山集/)¶
　　　婁仲英¶
婁仲英善畫成廷珪題其所畫山居圖云近代㡬人畫¶
<pb:KR3h0061_WYG_053-45b>¶
山水郭畀無人朱敏死後之作者徒紛綸得骨得皮誰¶
得髄聞君埽却山居圗令我見之心獨喜(居竹軒集/)¶
　　　王夢麟¶
王夢麟善畫成廷珪題畫史王夢麟卷云何人最得滄¶
洲趣麟也於今稱獨步(居竹軒集/)¶
　　　盧師道¶
盧師道錢唐人畫學郭熙嘗寫溪山春霽圗秀勁不俗¶
(詹東圗𤣥覽/)¶
<pb:KR3h0061_WYG_053-46a>¶
　　　杜士元¶
杜士元字元甫畫學郭熙遒勁朗暢而有逸氣(詹東圗/)¶
(𤣥覽/)¶
　　　從子龍¶
從子龍畫學郭熙純用搨筆豪爽而有奇致亦入於雅¶
(詹東圗𤣥覽/)¶
　　　朱叔重(一作/仲)¶
朱叔重呉人(鐵網珊瑚/云婁東人)善繪畫(虞堪鼓枻藁/)¶
<pb:KR3h0061_WYG_053-46b>¶
朱叔重儒者而工畫每賦一詩得摹寫之妙輒肆筆繪¶
之嘗曰王右丞水田白鷺夏木黄鸝之詩即畫也李思¶
訓數年呉道元一日其工夫學力所到者畫即詩也(鐵/)¶
(網珊瑚/)¶
　　　尚雨¶
尚雨字仲彬善山水雜畫松石師郭熙墨竹瀟灑可愛¶
(山隂志/)¶
　　　鮑敬¶
<pb:KR3h0061_WYG_053-47a>¶
鮑敬字原禮善畫人物亦善花木禽魚嘗為人畫牡丹¶
姿態天然畫牛得李迪法(山隂志/)¶
　　　劉廣之¶
劉廣之燕人善寫墨竹(圗繪寳鑑/)¶
　　　沈雪坡¶
沈雪坡嘉興魏塘人好寫梅竹(圗繪寳鑑/)¶
　　　姚雪心¶
姚雪心台州黄巖人畫墨竹宗文湖州(圖繪寳鑑/)¶
<pb:KR3h0061_WYG_053-47b>¶
　　　趙雲巖¶
趙雲巖温州人寓華亭青龍鎮花鳥設色有法亦善墨¶
戲墨竹(畫史㑹要/)¶
　　　王仲元¶
王仲元不知何許人専門花鳥尤善作小景得用墨之¶
法温潤可喜(圗繪寳鑑/)¶
　　　朱淳甫¶
朱淳甫濟隂人居曹之樂平坊世業丹青山水人物樹¶
<pb:KR3h0061_WYG_053-48a>¶
　石俱精亦寫梅竹有佳致(圗繪寳鑑/)¶
　　　　焦善甫¶
　焦善甫燕人工雜畫花竹人物尤善寫貌(圗繪寳鑑/)¶
　　　　顔輝¶
　顔輝字秋月江山人善畫道釋人物(圗繪寳鑑/)¶
　秋月畫鬼尤工筆法奇絶有八面生意(匏翁家蔵集/)¶
　　　　鄭彞¶
　鄭彞官教授私諡孝莊善作草蟲蘭蕙人爭購之(紹興/)¶
<pb:KR3h0061_WYG_053-48b>¶
　(志/)¶
　　　　戴仲徳¶
　戴仲徳績溪人善畫嘗寫駿馬於驛旁古祠壁馬見之¶
　皆辟易汪克寛稱其博洽而畫馬尤工㡬奪造化(徽州/)¶
　¶
　　　　程政¶
　程政績溪人能詩善畫山水人物兼花草翎毛(徽州志/)¶
御定佩文齋書畫譜卷五十三¶
