# -*- mode: mandoku-view; -*-
#+TITLE: 御定佩文齋書畫譜
#+DATE: 2015-08-24 23:16:00.304661
#+PROPERTY: ID KR3h0061
#+PROPERTY: BASEEDITION WYG    
#+PROPERTY: JUAN [卷七十三]目録
<pb:KR3h0061_WYG_073-1a>¶
　欽定四庫全書¶
御定佩文齋書畵譜目録¶
　　第七十三卷¶
　　　歴代名人書跋四¶
　　　　唐李邕雲麾將軍碑¶
　　　　唐李邕岳麓寺碑¶
　　　　唐李邕有道先生葉公碑¶
　　　　唐李邕臧懐亮碑¶
<pb:KR3h0061_WYG_073-1b>¶
　　　　唐李邕大雲寺禪院碑¶
　　　　唐李邕淄州開元寺碑¶
　　　　唐李邕東林寺碑¶
　　　　唐李邕娑羅樹碑¶
　　　　唐李邕法華寺碑¶
　　　　唐李邕大照禪師碑¶
　　　　唐李邕永康帖¶
　　　　唐李邕勝和碑¶
<pb:KR3h0061_WYG_073-2a>¶
　　　唐李邕縉雲三帖¶
　　　唐李邕荆門行¶
　　　唐張庭珪夫子廟碑¶
　　　唐吕向述聖頌碑¶
　　　唐裴漼少林寺碑¶
　　　唐梁昇卿御史臺精舎記¶
　　　唐韓擇木桐柏觀碑¶
　　　唐韓擇木昭告華嶽碑¶
<pb:KR3h0061_WYG_073-2b>¶
　　　唐韓擇木滎陽王妃墓誌¶
　　　唐蔡有鄰張嘉正碑¶
　　　唐蔡有鄰盧舍那珉像碑¶
　　　唐蔡有鄰興唐寺石經藏讃¶
　　　唐蔡有鄰崔潭龜詩¶
　　　唐蔡有鄰植栢頌¶
　　　唐蔡有鄰尉遲迥碑¶
　　　唐蔡有鄰章仇𤣥素碑¶
<pb:KR3h0061_WYG_073-3a>¶
　　　唐顧誡奢吕諲表¶
　　　唐宋儋道安禪師碑¶
　　　唐蕭誠裴大智碑¶
　　　唐蕭誠獨孤府君碑¶
　　　唐蘇靈芝田仁琬徳政碑¶
　　　唐蘇靈芝夢真容碑¶
　　　唐蘇靈芝易州鐡像碑¶
　　　唐蘓靈芝憫忠寺寳塔頌¶
<pb:KR3h0061_WYG_073-3b>¶
　　　唐胡霈然七祖堂頌¶
　　　唐胡英嵩嶽寺碑¶
　　　唐李慈張尊師碑¶
　　　唐張傑少林寺戒壇銘¶
　　　唐胡履虚六公詠¶
　　　唐陳懐志行書北嶽碑¶
　　　唐王子言任城縣橋亭記¶
　　　唐鄔繇楊仲昌碑¶
<pb:KR3h0061_WYG_073-4a>¶
　　　唐張旭郎官石記¶
　　　唐張旭春草帖¶
　　　唐張旭乾元帖¶
　　　唐張旭千字文¶
　　　唐張旭草書酒徳頌¶
　　　唐張旭率意帖¶
　　　唐張旭草書真蹟¶
　　　唐張旭草書蘭馨帖¶
<pb:KR3h0061_WYG_073-4b>¶
　　　唐張旭宛陵帖¶
　　　唐張旭真蹟¶
　　　唐張旭肚痛帖¶
　　　唐李陽冰裴公紀徳碣銘¶
　　　唐李陽冰縉雲孔子廟記¶
　　　唐李陽冰城隍神記¶
　　　唐李陽冰庶子泉銘¶
　　　唐李陽冰滑州新驛記¶
<pb:KR3h0061_WYG_073-5a>¶
　　　唐李陽冰忘歸臺銘¶
　　　唐李陽冰阮客舊居詩¶
　　　唐李陽冰四絶碑首¶
　　　唐李陽冰篆千字¶
　　　唐李陽冰琴銘¶
　　　唐李陽冰篆書謙卦爻辭¶
　　　唐李陽冰書三墳碑¶
　　　唐李陽冰先塋記¶
<pb:KR3h0061_WYG_073-5b>¶
　　　唐李白三帖¶
　　　唐王縉王忠嗣碑¶
　　　唐李潮彌勒像碑¶
　　　唐吳郁浄土堂碑¶
　　　唐史惟則大照禪師碑¶
　　　唐史惟則舞陽侯祠堂碑¶
　　　唐史惟則造像記¶
　　　唐史惟則凉國夫人碑¶
<pb:KR3h0061_WYG_073-6a>¶
　　　唐史惟則大智禪師碑¶
　　　唐史惟則大智禪師碑隂記¶
　　　唐史惟則書山隂述¶
　　　唐王遹虞城李令去思頌¶
　　　唐張從申𤣥静先生碑¶
　　　唐張從申王師乾神道碑¶
　　　唐張從申慎律師碑¶
　　　唐竇臮正書華陽三洞景昭大法師碑¶
<pb:KR3h0061_WYG_073-6b>¶
　　　唐王嵒羙原夫子廟碑¶
　　　唐陳知温開元聖像碑¶
　　　唐包文該兖公之頌碑¶
　　　唐戴伋𤣥元宫碑¶
　　　唐張少悌武穆王碑¶
　　　唐徐浩𤣥隐塔銘¶
　　　唐徐浩張九齡碑¶
　　　唐徐浩開河碑¶
<pb:KR3h0061_WYG_073-7a>¶
　　　唐徐浩嚴浚碑¶
　　　唐徐浩題經¶
　　　唐徐浩寳林寺詩¶
　　　唐徐浩不空禪師碑¶
　　　唐徐浩嵩陽觀碑¶
　　　唐徐浩心經¶
　　　唐徐浩道徳經¶
　　　唐徐峴辨正禪師塔院記¶
#+PROPERTY: JUAN 卷七十三
<pb:KR3h0061_WYG_073-8a>¶
　欽定四庫全書¶
御定佩文齋書畫譜卷七十三¶
　　歴代名人書跋四¶
　　　　唐李邕雲麾將軍碑¶
　右唐李秀碑李邕撰并書碑在幽州按眀皇以天寳三¶
　年改年為載今此碑元年正月立而稱元載何哉(金石/)¶
　(録/)¶
　李北海雲麾將軍碑永樂丙申用之在北亰以寄余者¶
<pb:KR3h0061_WYG_073-8b>¶
　此碑出良鄉縣北海所書有兩雲麾將軍碑其一在陕¶
　西陜西者李思訓良鄉李秀也陜西者書法差勝然余¶
　蓄北海書獨此及岳麓寺碑其紙墨又此碑差勝也(東/)¶
　(里續集/)¶
　李北海書雲麾將軍碑為第一其融液屈衍紆徐妍溢¶
　一法蘭亭但放筆差增其豪豐體使益其媚如盧詢下¶
　朝風度閑雅縈轡回策儘有藴藉三郎顧之不覺歎羙¶
　雲麾碑刻在長安良鄉縣有拓夲逺不如也今長安碑¶
<pb:KR3h0061_WYG_073-9a>¶
已亡惜哉(楊升菴集/)¶
古墨齋記云良鄉縣學有雲麾將軍碑盖唐北海刺史¶
李公邕所書也雲麾將軍名秀幽州人事跡具載碑中¶
天寳三載正月建公書雲麾將軍碑二其一為左武尉¶
李思訓其一此碑也舊置官廨不知何時為校官裂為¶
柱礎墨夲遂不見於世好古者深惋惜之近復修學舎¶
更以新砥置而不用推之瓦礫中過者不睨也友人邵¶
生正魁董生鳳元往經其地蹤跡之則古礎存焉規如¶
<pb:KR3h0061_WYG_073-9b>¶
鐡鑑字尚未泐也以語宛平李侯于羙侯喟然興歎寓¶
書縣令輦致都下將為亭以覆之視寢室之右有别館¶
可庋亟塗塈之納礎其中屬藩叅王子世懋署之曰古¶
墨齋志存舊也按公仕武后朝為郎官辨魏元忠事以¶
直節自見終其身不變盖社稷之臣也當時不能用而¶
媢嫉者忌之以死可以知唐祚之不競矣獨其書法之¶
妙出入二王而竒偉倜儻類其為人杜工部所謂碑版¶
照四裔李集賢以為書家仙手其流品可知已是雖摧¶
<pb:KR3h0061_WYG_073-10a>¶
剥之餘見之猶令人起敬况其觧衣盤礴時邪良鄉亰¶
師衢術之交為吏者疲於奔命宜其不知護惜彼豎儒¶
從而斧之庸妄紛如亦何誅焉侯以雋雅善文章浩穰¶
繁劇戴星出入乃能庇覆於散落之餘使先賢妙蹟頓¶
還舊觀不惟好竒多愛而興廢補敝亦可以槩其為政¶
矣且宛平赤縣也宜有金石志其興作之嵗月周視廨¶
宇迄無傳焉侯始亭而碑之俾采風者得以故事列於¶
紀載文獻將有徴焉非侯之功邪亭成侯歌以落之和¶
<pb:KR3h0061_WYG_073-10b>¶
者自博士歐子大任而下凡若干人民表從鉛槧之後¶
因記其事甘棠之愛庶㡬勿翦焉侯名䕃南陽人萬厯¶
六年嵗次戊寅夏六月嶺南黎民表撰并書承徳郎知¶
宛平縣事南陽李䕃建(沈榜宛署雜記/)¶
李北海翩翩自肆乍見不使人敬而久乃愛之如蔣子¶
文僥㒓好酒骨青竟為神也吴興習之加媚似猶未得¶
其遒此雲麾將軍碑尤著者將軍名思訓畫品在神妙¶
間碑辭絶不之及豈古人以藝為諱耶(弇州山人槀/)¶
<pb:KR3h0061_WYG_073-11a>¶
北海書逸而遒米元章謂其屈强生疎似為未當此碑¶
是其得意者雖剥蝕過半而存者其鋩鎩凛然碑在蒲¶
城楊用脩謂已斷正徳中劉逺夫御史以鐡束之又謂¶
已亡朱秉器又謂良鄉亦有此碑蒲城者為趙文敏臨¶
書今蒲城碑尚在未斷無有鐡束事且蒲城李思訓葬¶
處北海真蹟的非文敏所能良鄉夲肥媚文敏書無疑¶
楊朱二公未嘗至蒲城而朱公尤為瞽斷(石墨鐫華/)¶
此碑文多不全獨此刻前後讀之皆有倫次當是石未¶
<pb:KR3h0061_WYG_073-11b>¶
泐時拓夲殊可寳蔵歐陽金石録毎有不以書家見收¶
者况北海為書中仙乎(畫禪隨筆/)¶
　　　唐李邕岳麓寺碑¶
岳麓寺碑李邕書石刻在長沙余前後得十數夲皆紙¶
墨糊塗甚至不可辨識盖打碑必得善工而湖湘善工¶
獨難遇長沙同知李吉特為余致此夲故視前所得差¶
勝也(東里續集/)¶
余友俞仲蔚為余言李北海岳麓寺碑勝雲麾余亟購¶
<pb:KR3h0061_WYG_073-12a>¶
得之僅可讀耳其鈎磔波撇雖不能復尋覽其神情流¶
放天真爛熳隠隱殘楮斷墨間猶足傾倒睂山呉興也¶
題名稱前陳州刺史按邕謁上太山還獻詞賦上恱㑹¶
有仇人發其贓者張說忌之下獄論死許昌男子孔璋¶
救之得免謫尉遵化此其赴謫時道書也碑文頗庸陋¶
又於杜拾遺集見其一詩穉語殆不可曉何以負干將¶
莫邪稱於世耶米元章評其書如乍富小民屈强生疎¶
此語殊未當書故佳小佻耳邕以纖文獲名以虚名獲¶
<pb:KR3h0061_WYG_073-12b>¶
死以佳書獲訾皆所不虞者因附識之(弇州山人槀/)¶
是碑筆勢雄健在雲麾之上刻字亦出公手大凡李公¶
書言黄鶴仙伏靈芝元省已者皆託名也(蒼潤軒碑跋/)¶
　　　唐李邕有道先生葉公碑¶
右有道先生葉公碑李邕撰并書余集古所録李邕書¶
頗多㝡後得此碑於蔡君謨君謨善論書為余言邕之¶
所書此㝡為佳也(集古録/)¶
北海分隷固自遒逸雖於漢人不無小遜而與梁昇卿¶
<pb:KR3h0061_WYG_073-13a>¶
韓擇木軰逐鹿未知死誰手矣又趙眀誠録二碑一為¶
邕行書一為韓擇木八分書此正分書而曰邕不知何¶
故豈后世翻夲者未見邕碑而以韓書附㑹邕名耶書¶
以俟考(石墨鐫華/)¶
　　　唐李邕臧懐亮碑¶
右唐臧懐亮碑李邕撰并書臧氏世墓在耀州三原有¶
教碑余盡得之元和姓纂云懐亮生希譲為渭北節度¶
使此碑具載懐亮諸子無名希譲者以余家所有顔魯¶
<pb:KR3h0061_WYG_073-13b>¶
公書懐恪碑考之希譲盖懐恪子云(金石録/)¶
　　　唐李邕大雲寺禪院碑¶
右唐大雲寺禪院碑李邕撰并書初武后時有僧上大¶
雲經陳迹符命遂令天下立大雲寺至開元二十六年¶
詔改為開元寺此碑十一年建故猶稱大雲也(金石録/)¶
　　　唐李邕淄州開元寺碑¶
右唐淄州開元寺碑李邕撰并書碑初建於夲寺後人¶
移置郡廨敗屋下余為是州遷於便坐用木為欄楯以¶
<pb:KR3h0061_WYG_073-14a>¶
護之云(金石録/)¶
　　　唐李邕東林寺碑¶
北海此書夲小束法度再經摹刻雖鼻目無異脂澤有¶
加而天骨埽地矣所謂韓生貌趙郎不得情性者也余¶
晚自廬山歸東林程孟儒馳視之以為絶竒即此碑也¶
(弇州山人槀/)¶
廬山自逺公開社殷仲堪作記後北海此碑㝡佳故裴¶
中丞題有覽北海詞翰想見風彩之歎此後又有米元¶
<pb:KR3h0061_WYG_073-14b>¶
章蔣之竒題名合三公觀之可以知李公書價當與匡¶
廬並永矣嘉靖甲寅四月七日借淵泉兄所收夲臨之¶
方一週而賣茶人適至遂熱火試泉書此記事(蒼潤軒/)¶
(碑跋/)¶
北海碑版布彌天下惟東林今完元日重刻也元刻固¶
佳此更未經改刻之先宋搨夲也較之元刻精神倍之¶
中殘壊者異益等數字及末十餘字耳而元所補此諸¶
字則大不稱余毎欲摹元刻以補此夲又恐為古搨之¶
<pb:KR3h0061_WYG_073-15a>¶
累尚俟臨池得力之後於臨夲中補之耳篆題四字古¶
雅藴藉不顯姓氏豈即北海手乎或古裝日失之乎東¶
林古名地自太元逺師呼延同徳清風髙韻㡬與首陽¶
嚴瀨同仰恨不足躡其藩一想髣於夢寐延今將二千¶
年尚庇餘庥攬此當一卧遊天唘癸亥十二月之七日¶
(墨林快事/)¶
　　　唐李邕娑羅樹碑¶
娑羅樹碑是北海筆遒逸豐羙而不傷佻卞當是合作¶
<pb:KR3h0061_WYG_073-15b>¶
書也(弇州山人槀/)¶
　　　唐李邕法華寺碑¶
近於中書舎人劉素家見北海秦望山法華寺碑温潤¶
清麗法華故在紹興府寺及碑皆久燬甚可惜也(東里/)¶
(續集/)¶
李北海以岳麓雲麾娑羅為勝而是夲重刊於木故丰¶
神稍失末稱刻石人東海伏靈芝乃公所托名也余犮¶
淵泉兄出所收夲以觀敬為題其後如此(蒼潤軒碑跋/)¶
<pb:KR3h0061_WYG_073-16a>¶
　　　唐李邕大照禪師碑¶
金陵俞仲茅先生藏李泰和行書大照禪師碑二千餘¶
字硬黄紙筆法精整清栗有歐虞風味視他書攲側疎¶
豪者大不同先生云此書自唐以来即為髙麗所藏以¶
故絶無宣和政和等璽羣玉秋壑等印與蘇米等跋神¶
廟末年一弁得之平壌將獻之幕府媒進余䇿遼事之¶
必敗戒其毋遽往已而果然此卷遂留余處稍酬之金¶
帛不能滿其意也而終無肯昂直應者故尚為余物耳¶
<pb:KR3h0061_WYG_073-16b>¶
世傳北海石夲娑羅雲麾率以宕逸取竒與此絶不類¶
乃知古人勝處初不可以一途取如菩薩神變散入諸¶
趣在具眼者熟叅之蕭然有得也(六研齋二筆/)¶
　　　唐李邕永康帖¶
宣和内府所藏李公十帖此其一也今人往往喜效李¶
書而罕得見其真蹟余幸獲見之而又不能學安得相¶
求而相值哉(黄文獻公集/)¶
右李邕永康帖米芾家故物也上有親跡等印具在芾¶
<pb:KR3h0061_WYG_073-17a>¶
以摹夲刻之甚為寳惜而此真夲其子友仁紹興中進¶
之藏之秘府今卷首唐李邕永康帖六字髙宗御書也¶
宋亡歸於元國初流落於鳳陽某家洪武庚午余里人¶
侯成章得之歿後余兄簡約購得以為觧氏之寳好事¶
可以一覽而足兼有裝潢題識其左右皆為人褫去盖¶
售其偽此真者正不湏也(觧學士集/)¶
　　　唐李邕勝和帖¶
右唐袐書監李邕字太和墨蹟五十字易於吕文靖丞¶
<pb:KR3h0061_WYG_073-17b>¶
相家戸部尚書穉卿之孫端問有三帖第一帖有張子¶
有字淡墨昏第二帖有晉雲字紙揭幀此第三帖也精¶
彩動人墨渴筆勁想運筆神助丁丑嵗漣漪郡齋手裝¶
(寳晉英光集/)¶
　　　唐李邕縉雲三帖¶
黄長睿評張從申書出於北海趙子固又以北海學子¶
敬病在攲側若張從申即無此矣然従申書寔似北海¶
之法華寺碑而北海出竒不窮故當勝云余嘗謂右軍¶
<pb:KR3h0061_WYG_073-18a>¶
如龍北海如象世必有肯余言者董其昌題(戯鴻堂法/)¶
(帖/)¶
　　　唐李邕荆門行¶
李北海書荆門行刻於羣玉堂帖余疑李北海在太白¶
集中者皆沉鬱髙古無此流易及觀王建詩有荆門行¶
乃知宋人所集雲麾碑等石刻蒙之北海也羣玉堂帖¶
有虞永興天馬贊亦見栁州集(容臺集/)¶
　　　唐張庭珪夫子廟碑¶
<pb:KR3h0061_WYG_073-18b>¶
夫子廟碑為渝州刺史李邕撰宋州刺史張庭珪書邕¶
語亦似知尊夫子者第任書可耳不當遂任文也庭珪¶
官至太子詹事著直聲家藏二王墨蹟甚夥書小史謂¶
邕所撰碑碣必請庭珪書此亦其證也第所謂古木崩¶
沙閒花映竹者尚未得盡其致耳(弇州續稾/)¶
　　　唐吕向述聖頌碑¶
碑在華隂縣岳廟中達奚珣撰序吕向撰頌并書不著¶
年月考吕向開元中召入翰林此碑稱集賢殿直學士¶
<pb:KR3h0061_WYG_073-19a>¶
當是開元中立碑云藻翰自天發揮神化建碑於廟以¶
光寵焉又云樹之平地嶷若斷山六龍盤礴糾其上羣¶
神離立負其下當是頌𤣥宗所建華嶽碑也今其碑已¶
裂趺尚存如山上存二字大可徑四寸許分隸不減太¶
山銘而吕向此書尚完在一道士院中向書昔人稱其¶
草隸峻巧又能一筆環寫百字號連緜書又云歐鍾相¶
雜自是一調筋骨乾枯精神嶮峭今觀此碑雖勁健自¶
喜然不堪與登善作衙官(石墨鐫華/)¶
<pb:KR3h0061_WYG_073-19b>¶
　　　唐裴漼少林寺碑¶
右唐嵩嶽少林寺碑守吏部尚書裴漼撰并正書少林¶
寺在河南登封縣少室山麓去嵩嶽二十里嵩嶽一稱¶
太室故有少室而此寺曰嵩嶽者統於尊也余正徳癸¶
酉嘗遊嵩嶽訪少室留宿寺中見殿後有立雪堂相傳¶
昔達摩之徒惠可欲嗣其法雪深至腰不去此即其處¶
寺右上山三里有達摩洞洞有石達摩面壁九年形宛¶
然石上其事甚異達摩為釋氏西来初祖可稱二祖碑¶
<pb:KR3h0061_WYG_073-20a>¶
雖及其人而二事皆不之載寺復有太宗與僧教書石¶
刻盖太宗為秦王時寺之僧禽王世充以獻故太宗賜¶
書褒羙而碑云僧執世充姪仁則以歸與教書不同余¶
故書之以見古人之文不無缺誤如此然非余之親歴¶
則亦莫能知也(金薤琳琅/)¶
裴懿公漼書少林寺碑開元十六年建又在嵩山而金¶
石録不載何也裴少時負文筆號霹靂手而雅不以八¶
法名此碑辭至沓拖不可讀而書頗秀勁多媚態得非¶
<pb:KR3h0061_WYG_073-20b>¶
時代為之耶傳不載階封此書銀青光禄大夫正平縣¶
子亦可補傳之闕(弇州山人稾/)¶
　　　唐梁昇卿御史臺精舎記¶
御史臺精舎記崔湜撰梁昇卿書讀其文則湜於佛可¶
為篤信者矣唐書列傳云桓彦範等當國畏武三思使¶
湜隂伺其姦而三思恩寵日盛湜反以彦範等計告之¶
遂勸三思速殺彦範等以絶人望因薦其外兄周利正¶
以害彦範等又云湜貶㐮州刺史以譙王事當死賴劉¶
<pb:KR3h0061_WYG_073-21a>¶
幽求張說救䕶得免後為宰相䧟幽求嶺表諷周利正¶
殺之不果又與太平公主逐張說其餘傾邪險惡不可¶
勝紀世言佛之徒能以禍福怖小人使不為惡又為虚¶
語矣以斯記之言騐湜所為可知也故録之於此其碑¶
首題名多知名士小字頗佳可愛也治平元年三月九¶
日書(集古録/)¶
御史臺精舎記唐中書令崔湜撰梁昇卿八分書漢承¶
秦制御史為丞相貳其後以寺隸之然立精舎以居書¶
<pb:KR3h0061_WYG_073-21b>¶
傳所見㝡先包咸東海立精舎教授在西漢末顧湜謂¶
此佛之所舎昔漢處摩騰洛陽西建精舎為始誤也按¶
釋書以静居為精舎致一為精不使雜也古之齋心服¶
形其居必有可黙存者今人猶闢屋為齋謂如齋戒以¶
守獨不可以精舎名乎蕭摹之請興塔寺精舎詣二千¶
石庾子輿造佛寺因立精舎嶺南原眀僧紹住弇榆山¶
栖雲精舎此皆諸&KR0394;所居然書生立學昔傳此名豈致¶
道之所惟精一得之邪昔魏武嘗曰譙東五里卜築精¶
<pb:KR3h0061_WYG_073-22a>¶
舎秋夏讀書其後徐度折節學問精舎唐僧淵立精舎¶
豫章阮孝緒以一鹿車為精舎徐伯珍立精舎祛蒙山¶
陳寔立精舎講授張郡戴顒立黄鵠山竹林精舎張漢¶
直其弟出精舎數里遇之伯珍蒙山立精舎則古人於¶
其居以名自警思致其精也後世便以為精舎皆寺湜¶
之嗜利蔑學其可責以此哉(廣川書跋/)¶
漢史列傳具載包咸劉淑檀敷李充所立精舎而唐御¶
史䑓精舍史闕弗録盖彼四人者皆以講授諸生則此¶
<pb:KR3h0061_WYG_073-22b>¶
以奉浮屠氏故略之耳幸有此碑可存當時故事也(黄/)¶
(文獻公集/)¶
　　　唐韓擇木桐栢觀碑¶
右唐天台山桐栢觀碑尚書祠部郎中崔尚撰翰林學¶
士韓擇木八分書眀皇正書題額碑稱司馬鍊師居此¶
而曰鍊師名承禎一名子微唐書隠逸傳謂司馬承禎¶
字子微則子微非鍊師之名碑誤書耳余昔遊王屋山¶
至陽臺宫宫乃子微脩仙之所中有碑上刻睿宗與子¶
<pb:KR3h0061_WYG_073-23a>¶
微書及送還天台詩一首傳但云睿宗嘗召子微問其¶
術賜寳琴霞帔還之不云有書與詩此則傳之疎脫乎¶
(金薤琳琅/)¶
新桐栢觀碑唐崔尚文韓擇木書桐栢即天台别名道¶
家所謂金宫玉庭洞天真境覽興公一章覺此頌寂寥¶
耳擇木書於漢法雖大變然猶屈强有骨眀皇酷嬖太¶
真無所不似𨽻分體不免作豐容豔肌時狀老杜云書¶
貴痩硬方通神盖有感也計此碑當為拾遺君印可者¶
<pb:KR3h0061_WYG_073-23b>¶
(弇州山人稾/)¶
　　　唐韓擇木昭告華嶽碑¶
右唐補闕韓賞告泰華府君文韓擇木書賞所以盟於¶
神者嚴矣士夫君子立志操節篤於内而已豈必盟神¶
然後固哉必俟眀於神者盖由其内之不足也(東里集/)¶
韓擇木以八分名昔人評之曰雖姿宇不至峻茂而嚴¶
正可畏杜子羙云尚書韓擇木騎曹蔡有鄰開元以来¶
數八分觀此碑良是碑文韓賞為補闕禱華嶽而作大¶
<pb:KR3h0061_WYG_073-24a>¶
要與神盟欲忘身奉國其辭則余無取焉(石墨鐫華/)¶
　　　唐韓擇木滎陽王妃墓誌¶
右唐朱氏墓誌韓擇木正書擇木以八分名家石刻存¶
者尚多而此誌獨為正書筆法清勁可愛擇木正書見¶
於世者惟此耳(金石録/)¶
　　　唐蔡有鄰張嘉正碑¶
張嘉正碑李邕撰蔡有鄰立書李綘論事集言吐突承¶
璀欲於安國寺為憲宗立紀聖徳碑乃先立碑建樓請¶
<pb:KR3h0061_WYG_073-24b>¶
學士撰文絳疏論以為不可憲宗遽命以牛百頭拽碑¶
倒盖未撰文而先立碑建樓此碑有鄰又云立書亦應¶
先立石矣今人立碑湏鐫刻成文然後建立盖今昔所¶
為不同各從其便爾治平元年七月二十日書(集古録/)¶
　　　唐蔡有鄰盧舎那珉像碑¶
右盧舎那珉像碑蔡有鄰書在定州唐世名能八分者¶
四家韓擇木史惟則世傳頗多而李潮及有鄰特為難¶
得慶厯中今昭文韓公在定州為余得此夲余所集録¶
<pb:KR3h0061_WYG_073-25a>¶
自非衆君子共成之不能若此之多也(集古録/)¶
盧舎那佛像記蔡有鄰書今見於世者三碑惟尉遲迥¶
廟與此存爾書法勁險驅使筆墨盡得如意當與鴻都¶
石經相繼也唐志稱有鄰於八分夲怯弱至天寳間遂¶
至精妙相衛中多其跡然則當時盖不止三碑惜今亡¶
之也(廣川書跋/)¶
　　　唐蔡有鄰興唐寺石經藏讃¶
右興唐寺石經藏讃皆其作者自書而八分者數家惟¶
<pb:KR3h0061_WYG_073-25b>¶
蔡有鄰著其姓氏有鄰名重當時杜甫嘗稱之於詩其¶
為苑咸所書小字與三代器銘何異可謂名實相稱也¶
余家集録有鄰書頗多皆不若此讃故尤寳之余初不¶
識書因集古著録所閱既多遂稍識之然則人其可不¶
勉强於學也治平元年三月晦日書(集古録/)¶
　　　唐蔡有鄰崔潭龜詩¶
右崔潭龜詩蔡有鄰書唐世以八分名家者四人韓擇¶
木蔡有鄰李潮史惟則也韓史二家傳於世者多矣李¶
<pb:KR3h0061_WYG_073-26a>¶
潮僅有存者有鄰之書亦頗難得而小字尤佳若石經¶
藏讃崔潭龜詩與三代彛鼎銘何異(集古録/)¶
右唐崔潭龜詩蔡有鄰小字八分書歐陽公稱之以為¶
與三代彛鼎銘無異而元祐間守亰兆者取其石為柱¶
礎世遂不復傳可惜也(金石録/)¶
　　　唐蔡有鄰植栢頌¶
唐世八分四家而已韓擇木史惟則之書見於世者頗¶
多蔡有鄰甚難得而李潮僅有亦皆後人莫及也不惟¶
<pb:KR3h0061_WYG_073-26b>¶
筆法難工亦近時學者罕復專精如前輩也(集古録/)¶
　　　唐蔡有鄰尉遲迥碑¶
尉遲迥碑成伯璵撰世以蔡有鄰書特貴其叙迥事與¶
周史略同然迥之死節不得顯方周之興迥已為蜀國¶
公矣隋公總政天下寃憤鬱結不得其死宜其出靈響¶
以自見也唐說自迥之死而相州都督死者前後相繼¶
張嘉祐既治事夜整冠危坐迥自西廡出謂其遣骸尚¶
存願得畢葬前牧守驚悸逝非所害也指其女子曰同¶
<pb:KR3h0061_WYG_073-27a>¶
瘞於此眀日嘉祐發得改葬既夕出謝嘉祐以聞請置¶
廟嵗時血食今考周紀韋孝寛既平鄴城則移相州守¶
安陽至於碑則謂武徳中朝制改葬逮開元丁丑張嘉¶
祐問俗郡言多&KR1090;公曰蜀相公獨為純臣闕脩殷薦其¶
取戾宜哉觀此自是武徳改葬至嘉祐則廟而祀之矣¶
亦不因詔行也(廣川書跋/)¶
　　　唐蔡有鄰章仇𤣥素碑¶
唐淮陽司馬贈東太守章仇𤣥素碑為翰林學士内供¶
<pb:KR3h0061_WYG_073-27b>¶
奉蔡有鄰書取法以時趣不能甚古而於嚴勁中微有¶
情似勝韓擇木𤣥素者劒南節度使兼瓊父以子貴恩¶
封其文骩瑣紀詔辭門閥而已兼瓊利臣齷齪李楊二¶
右相門不足道第天寳七載之碑見於金石録者凡八¶
而有鄰書獨有名而獨見遺所不可曉(弇州續稾/)¶
　　　唐顧誡奢吕諲表¶
右吕諲表元結撰顧誡奢八分書景祐三年余謫夷陵¶
過荆南謁吕公祠堂見此碑立廡下碑無趺石埋地中¶
<pb:KR3h0061_WYG_073-28a>¶
勢若將踣惜其文翰遂得斯夲而入於地處字多缺滅¶
今世傳元子文編亦有此文以碑考之集夲首尾不完¶
中間時時小異當以石夲為是然石夲亦自多亡缺可¶
不惜哉(集古録/)¶
右唐吕公表元結撰前太子文學翰林院待詔顧誡奢¶
書杜甫集有贈顧八分文學詩即誡奢也誡奢八分不¶
多見余所得者衛密撰吕公廟碑并此表郭英竒郭慎¶
微碑為四耳甫詩稱其㝡工小字而此表字畫甚大尤¶
<pb:KR3h0061_WYG_073-28b>¶
壯偉可喜按唐書帝紀及宰相表皆云乾元二年七月¶
辛夘諲以母䘮罷十月起復上元元年五月壬子復罷¶
為太子賓客今此表乃云乾元二年六月丁内憂上元¶
元年七月復罷相月日小不同未知孰是(金石録/)¶
少陵送顧八分文學詩云中郎石經後八分盖顦顇顧¶
侯運鑪錘筆力破餘地昔在開元中韓蔡同贔屓𤣥宗¶
妙其書是以數子至此詩盖謂誡奢也觀其遺蹟乃知¶
子羙弗虚稱之碑首倒䪥亦自竒古不獨八分可賞云¶
<pb:KR3h0061_WYG_073-29a>¶
政和三年六月丁丑黄某長睿(東觀餘論/)¶
　　　唐宋儋道安禪師碑¶
右道安禪師碑宋儋撰并書在戒壇寺西南按志載傅¶
梅云道安禪師碑廣平宋儋撰并書文尚可讀字遒勁¶
多骨而風致超逸出李北海上末云建塔僧破竈下損¶
一字袁中郎謂為神僧破竈堕余細辨損處下從木不¶
似堕字豈嵩山有兩稱破竈者乎可疑也余謂此書雖¶
有風致然用筆傾側殊遜北海書史評儋書如寒鴉棲¶
<pb:KR3h0061_WYG_073-29b>¶
木平沙走兔是為似之耳至淳化閣帖誤列儋書於秦¶
程邈之後絶勝於此而黄山谷亦稱儋書筆墨精勁又¶
稱儋書姿媚尤宜於簡札惜不多見則固當時名筆也¶
今碑已於萬厯時雷轟為兩截矣其下截為土所瘞踰¶
二尺許掘地得之文甚糢糊不可讀(葉封嵩陽石刻記/)¶
　　　唐蕭誠裴大智碑¶
右裴大智碑李邕撰蕭誠書誠以書知名當時今碑刻¶
傳於世者頗少余集録所得纔數夲爾以余之博采而¶
<pb:KR3h0061_WYG_073-30a>¶
得者止此故知其不多也然字畫筆法多不同疑模刻¶
之有工拙惟此碑及獨孤冊碑字體同而㝡佳冊碑在¶
襄陽而不完可惜也二碑皆李邕撰而誠書治平元年¶
清眀後一日書(集古録/)¶
　　　唐蕭誠獨孤府君碑¶
右獨孤府君碑李邕撰蕭誠書誠書世多有而此尤佳¶
碑在峴山亭下余自夷陵徙乾徳令常登峴山讀此碑¶
碑為四面而一面字完今人家所傳紙祇有一面而余¶
<pb:KR3h0061_WYG_073-30b>¶
所得有二面故其一面頗有訛缺也府君諱冊字伯謀¶
河南人也其文不完故不見終始(集古録/)¶
　　　唐蘇靈芝田仁琬徳政碑¶
此蘇靈芝書靈芝武功人生開元天寳間書與胡霈然¶
齊名霈然書評者謂其格力不揚今霈然書不可見見¶
此碑可以得其槩矣大都源出聖教而肥媚為多尚不¶
及王縉書王清源公碑而宣和譜擬之季海伯施季海¶
不足論但恐伯施於地下笑人(石墨鐫華/)¶
<pb:KR3h0061_WYG_073-31a>¶
　　　唐蘇靈芝夢真容碑¶
此蘇靈芝書按碑開元帝夢老子真容求得之中南之¶
樓觀博州刺史李成裕奏准諸州同勒石則此碑天下¶
皆刻之金石略載之云未詳所在余此碑并田仁琬碑¶
得自鄉人之守易州者或在易州今中南樓觀亦有此¶
碑亦靈芝書文同而易州碑稱奉𠡠旨宰相牛仙客樓¶
觀碑稱張九齡按碑此事在開元二十九年閏四月九¶
齡自二十四年罷相二十五年左遷荆州長史二十八¶
<pb:KR3h0061_WYG_073-31b>¶
年薨未嘗生至二十九年也似當以易州碑為是樓觀¶
碑經宋翻刻字畫不及易州三舎豈亦謬易其姓名耶¶
(石墨鐫華/)¶
　　　唐蘇靈芝易州鐡像碑¶
右易州鐡像碑頌開元卄七年崇文館校書郎王端撰¶
行易州録事蘇靈芝書端此文多頌故太守盧暉徳政¶
詞猥旨瑣不復可觧靈芝此書遒勁有逸氣然令景龍¶
間虚和之度掃地矣宣和譜謂其有成就頓放當與徐¶
<pb:KR3h0061_WYG_073-32a>¶
浩雁行戈脚復類世南夫季海誠有之以擬二王永興¶
吾未之敢信也譜又謂靈芝嘗為易州刺史郭眀肅書¶
候臺記宋時入于北北人毎以墨夲詣𣙜塲需絹十端¶
始易一夲妬者竟碎之今此碑幸尚完而求其所謂十¶
絹之直理不能得一也物完毁貴賤要自有時然亦有¶
不可觧者(弇州續稾/)¶
　　　唐蘇靈芝憫忠寺寳塔頌¶
宋文惟簡鹵庭事實曰燕亰城東壁有大寺一區名曰¶
<pb:KR3h0061_WYG_073-32b>¶
憫忠唐太宗征髙麗回念忠臣義士沒於王事者建此¶
寺為之薦福東西有兩磚塔髙可十丈是安禄山史思¶
眀所建此碑稱御史大夫史思眀奉為大唐光天大聖¶
文武孝感皇帝敬元垢浄光寳塔頌者是也春眀夢餘¶
録曰此碑盖建於思眀初歸附之時其碑完好近日劉¶
同人(名/侗)作帝亰景物略謂碑上半斷裂不可讀且蘇靈¶
芝書名甚著當時乃謂為李北海自鐫名尤誤之甚不¶
知北海自鐫名乃伏靈芝也此碑書丹於石故以左為¶
<pb:KR3h0061_WYG_073-33a>¶
前(金石文字記/)¶
　　　唐胡霈然七祖堂頌¶
右龍興寺七祖堂頌陳章甫撰胡霈然書霈然筆法雖¶
未至而媚熟可喜今上黨佛寺畫壁有霈然所書多為¶
流俗取去匣而藏之以為竒翫余數數於人家見之其¶
墨蹟尤工非石刻比也(集古録/)¶
　　　唐胡英嵩嶽寺碑¶
嵩嶽寺碑唐淄州刺史李邕撰胡英書英之書世所重¶
<pb:KR3h0061_WYG_073-33b>¶
也其文云寺後魏孝眀帝之離宫初名閑居寺仁夀二¶
年改為嵩嶽寺也(集古録/)¶
　　　唐李慈張尊師碑¶
右西嶽大洞張尊師碑王延齡撰李慈書尊師名敬忠¶
其事迹余無所取所録者以慈書爾慈之書體兼虞禇¶
而遒麗可喜然不知為何人以其書當時未必不見稱¶
於世盖唐人善書者多遂不得獨擅既又無他可稱遂¶
至泯然於後世以余集録之博慈所書碑秖得此爾尤¶
<pb:KR3h0061_WYG_073-34a>¶
為可惜也治平元年七月卄日書(集古録/)¶
　　　唐張傑少林寺戒壇銘¶
少林戒壇銘開元三年為學生張傑書當是時傑應尚¶
少且不以書名而筆法老成乃爾又時未盡習帝書故¶
猶有痩勁意(弇州續稾/)¶
　　　唐胡履虚六公詠¶
右唐六公詠李邕撰胡履虚書初余讀杜甫八哀詩云¶
朗詠六公篇憂来豁蒙蔽恨不見其詩晚得石夲入録¶
<pb:KR3h0061_WYG_073-34b>¶
其文辭髙古真一代佳作也六公者五王為一章狄丞¶
相别為一章云(金石録/)¶
李北海六公詠今泰和集中雖有詩而無其姓名或遣¶
余荆州六公詠石刻故得具載於此按中宗復位以彦¶
範王扶陽暉王平陽𤣥暐王博陵柬之王漢陽恕已王¶
南陽世謂五王然皆梁公所進故邕歎其成大功者六¶
人詩尤竒偉豪氣激發宜老杜有云昔盧藏用謂邕如¶
干將莫邪難與爭鋒史官謂碑頌是所長余見他文亦¶
<pb:KR3h0061_WYG_073-35a>¶
不若是序言邕為荆州今新舊書不書也(王氏法書苑/)¶
　　　唐陳懐志行書北嶽碑¶
陳懷志此碑在李北海雲麾之下法華之上盖以其筋¶
骨有餘而丰度微澀爾淵泉富有唐世遺刻試較之當¶
自知也甲寅三月二十七日題是日立夏風雨蕭瑟如¶
髙秋讀是文恍若從恒山麓下遇氷雹交作山谷晦冥¶
時從羽人仙客問投宿處景象也(蒼潤軒碑跋/)¶
　　　唐王子言任城縣橋亭記¶
<pb:KR3h0061_WYG_073-35b>¶
右任城縣橋亭記唐開元卄六年任城尉游芳撰王子¶
言隸書雖出唐人古意蒼然後之人能若此者甚少吾¶
家唐隸獨有紀信及此二碑耳(東里續集/)¶
　　　唐鄔繇楊仲昌碑¶
右唐楊仲昌碑席豫撰鄔繇篆仲昌有兩碑其一韓擇¶
木八分書刻於此碑之隂文皆同仲昌元琰子也唐書¶
元琰别傳與崔沔所撰元琰碑皆云漢太尉震十八代¶
孫此碑乃以仲昌為二十代唐世士人譜牒猶班班可¶
<pb:KR3h0061_WYG_073-36a>¶
考今元琰仲昌父子碑刻不應差其世次不同如此莫¶
可曉也(金石録/)¶
　　　唐張旭郎官石記¶
唐右司貟外郎陳九言撰張旭書旭以草書知名此字¶
真楷可愛記云自開元二十九年已後郎官姓名列於¶
次而此夲止其序爾(集古録/)¶
尚書省郎官石記序陳九言撰張顛書記自開元二十¶
九年郎官石名氏為此序張顛草書見於世者其縦放¶
<pb:KR3h0061_WYG_073-36b>¶
可怪近世未有而此序獨楷字精勁嚴重出於自然如¶
動容周旋中禮非强為者書一藝耳至於極者乃能如¶
此其楷字盖罕見於世則此序尤為可貴也(元豐類稾/)¶
赤驥白&KR0034;一駕千里當其披崑崙上羽陵時求其逸景¶
於逐足下殆無遺蹤矣至於在六轡間和鑾在前鋈續¶
在後則過君表而舞交衢進退履繩旋曲中規求其毫¶
釐跌宕無遺恨也長史之書殆盡於此及郎官記則備¶
盡楷法隠約深嚴筋脉結密毫髪不失乃知楷法之嚴¶
<pb:KR3h0061_WYG_073-37a>¶
如此夫守法度者至嚴則出乎法度者至縦世人不知¶
楷法至疑此非長史書者是知騏驥千里而未嘗知服¶
㐮之在法駕也(廣川書跋/)¶
右唐尚書省郎官石記序右司貟外郎陳九言撰張長¶
史正書歐陽公謂長史以草書知名此字真楷可愛曾¶
南豐謂其精勁嚴重出於自然如動容周旋中禮非强¶
為者元王文定公謂張公得草聖不傳之妙其真書在¶
唐乃復精絶顔魯公書學氣侔造化楷法盖得之於公¶
<pb:KR3h0061_WYG_073-37b>¶
又謂其字體似出歐虞自成一家宋龔眀之中吴紀聞¶
云長史蘇人承平時碑在蘇學中堂之後已漸刓剥兵¶
火後不復存矣元商徳符云石刻舊在亰兆今亡觀眀¶
之及商氏之說則此刻在宋元固已艱得余家所藏夲¶
未知其出於蘇學或出亰兆皆不可知但歴年久逺而¶
紙墨完好誠希世物也(金薤琳琅/)¶
張長史郎官壁記天下止此一夲吴中尚有一偽夲亦¶
在余兄所薫蕕故易辨也濟之閣老述山谷老人言唐¶
<pb:KR3h0061_WYG_073-38a>¶
人正書無出其右者又云無轍跡可尋其重之如此然¶
余細玩此碑中如容字極字皆取法虞永興孔子廟堂¶
碑未可謂無所夲第今所見虞書皆王彦超重刻張書¶
實有出藍之觀余嘗於姻家韓侍郎家見唐刻虞碑神¶
彩煥發生動大異翻夲宜唐人重之以為青箱至寳乃¶
知名下定無虚士耳(王奉常集/)¶
長史郎官壁記世無别夲唯王奉常敬羙有之陳仲醇¶
摹以寄余知學草必自真入也(戯鴻堂法帖/)¶
<pb:KR3h0061_WYG_073-38b>¶
　　　唐張旭春草帖¶
余嘗見懷素書云鄴下見顔平原曰吾書傳得長史八¶
法其平原尚師之而張草之聖則不待言而可知矣今¶
春草帖即宣和書譜所載者宋内府收附不存及前賢¶
印章數處亦皆磨滅後有元祐以降諸公題跋惜乎嵗¶
逺紙損不幸失於䕶持致令字畫細㣲斷裂此可為恨¶
然精妙之神具存誠為世寳皇慶改元十二月朔日喬¶
簣成仲山書(書畫題跋記/)¶
<pb:KR3h0061_WYG_073-39a>¶
右張長史草書春草帖鋒頴纖悉可尋其源而麻紙松¶
煤古意溢目真足為唐人法書之冠晉跡不可復見得¶
見此跡亦末世之希世寳乎顔平原書家之集大成者¶
猶言杜詩韓文顔法亦出於此也因與袁君子英獲觀¶
陳彦廉氏賞歎竟日壬子人日倪瓚題(雲林集/)¶
少陵觀張旭草聖極歎其妙東坡題王逸少帖則詆張¶
為書工昌黎石鼓歌又詆王為俗書是三公之言何戾¶
耶盖王之於石鼓張之於王其書固不可同語然詩人¶
<pb:KR3h0061_WYG_073-39b>¶
詞氣抑揚不無太過論者遂欲以為口實未為知書者¶
也亦未為知詩者也世人不以韓言而短王又可以蘇¶
言而少張與因觀長史春草帖偶書洪武紀元渤海髙¶
啓識(髙青邱集/)¶
右唐張旭春草帖有宋名臣題識其一微仲觀於東府¶
之東齋在元祐壬申其一師朴觀於樞府之前㕔其一¶
器之觀於承旨㕔之東軒皆在元祐癸酉其餘乃紹聖¶
宣和靖康時人盖壬申癸酉間吕公為左相韓公為樞¶
<pb:KR3h0061_WYG_073-40a>¶
密劉公為樞密都承旨一時君子在朝共成元祐之治¶
自此嵗後即非復元祐矣於是為紹聖為宣和靖康而¶
宋運中圯此帖遂隨南渡入張循王家故有臣俊等印¶
然則一紙之顯晦與宋之治亂相仍歟披玩之餘不勝¶
歎息時洪武壬子之秋稽嶽王彛識(王彞徴士集/)¶
昔人評張長史草書雖竒怪百出而求其源流無一㸃¶
畫不該規矩者今觀陳彦㢘氏所藏春草帖信然彦廉¶
嘗作堂奉其母節婦莊甚孝顔曰春草適得此帖於他¶
<pb:KR3h0061_WYG_073-40b>¶
方與名堂之義相符豈因孝感而致是耶抑物各有所¶
遇而偶然耶他日有子若孫因斯帖也而思與堂符名¶
則油然而興夫孝思自不能不以此帖為寳藏也後學¶
張適識(甘白先生集/)¶
長史詩云春草青青千里餘邊城落日見離居情知海¶
上三年别不寄雲間一紙書此帖書用白麻紙宋秘府¶
物元季藏於吾郷陳彦㢘家彦㢘嘗為搆春草堂人多¶
詩之今歸嘉興王廷槐長史余同縣人余平生閱唐人¶
<pb:KR3h0061_WYG_073-41a>¶
墨蹟凡十數卷長史書所見惟嘉陵帖及此而已宛陵¶
余竊疑其非真若此帖者當為唐人法書第一信竒寶¶
也(寓意編/)¶
　　　唐張旭乾元帖¶
察觀張長史與顔魯公論筆法嘗疑其用意處多觀乾¶
元二年帖與琵琶詩乃知文不虚生皆有落花之方易¶
足固天機動爾盧文紀叶清泰之卜遂掌樞極初亦有¶
所建眀方事之棼乃能留意翰墨耶(山谷集/)¶
<pb:KR3h0061_WYG_073-41b>¶
　　　唐張旭千字文¶
張長史書智雍㕔壁記楷法妙天下故作草草如寺僧¶
懐素草工痩而長史草工肥痩硬易作肥勁難得也(山/)¶
(谷集/)¶
長史於書天也其假筆墨而有見者是得其全而加之¶
手爾豈知曲直法度自成斲削閒邪觀其書者如九方¶
皋見馬不可求於形似之間也方其酒酣興来得於㑹¶
意時不知筆墨之非也忘乎書者也反而内觀龍蛇大¶
<pb:KR3h0061_WYG_073-42a>¶
小絡結胸中暴暴乎乗雲霧而迅起盲風異雨驚雷激¶
電變怪雜出氣蒸煙合倐忽萬里則放乎前者皆書也¶
豈初有見於豪素哉彼其全於神者也至於風止雲息¶
變怪隠藏循視其蹟更無徑轍時一豪不得誤矣是昔¶
之昭然者已䘮故邪(廣川書跋/)¶
始觀張旭所書千字文至母圖隸散等字怪逸過甚好¶
事者以長史喜狂書故效其蹟及反覆徐觀至雁門云¶
亭愚蒙瞻仰等字與後題月日則雄隠軒舉槎枿絲縷¶
<pb:KR3h0061_WYG_073-42b>¶
千狀萬變雖左馳右騖而不離繩矩之内猶縦風鳶者¶
翔戾於空隨風上下而綸常在手撃劔者交光飛刄歘¶
忽若神而器不離身駐目視之若龍鸞飛騰然後知其¶
真長史書而不虚得名矣世人觀之者不知其所以好¶
者在此但視其怪竒従而效之失其指矣昔之聖人縦¶
心而不踰規矩妄行而蹈乎大方亦猶是也嘗觀莊周¶
書其自謂謬悠荒唐而無端涯然觀其論度數形名之¶
際大儒宗工有所不及其道之所以無為而無不為矣¶
<pb:KR3h0061_WYG_073-43a>¶
於戲觀旭書尚其怪而不知入規矩讀莊子知其放曠¶
而不知其入律皆非二子之鍾期也(東觀餘論/)¶
　　　唐張旭草書酒徳頌¶
張顛蘇人吴君斗南實與之同郡寶藏其書固宜然莫¶
子齊云章申公家有酒徳頌甚竒偉紹興間入御府兹¶
豈别夲邪淳熈乙未八月旦(平園集/)¶
唐人之書藏於秘閣者頗多惟顛張真蹟甚鮮今觀所¶
書酒徳頌出幽入眀殆類鬼神雷電不可測度其真所¶
<pb:KR3h0061_WYG_073-43b>¶
謂草聖者邪(宋學士集/)¶
　　　唐張旭率意帖¶
此一帖在故簽書樞密王倫家倫出使時得之故都余¶
少日嘗見之紹興改元五月甲子甫里陸游識時年六¶
十有六距初見時四十有五年矣(渭南集/)¶
　　　唐張旭草書真蹟¶
東坡論長史草書頽然天放略有㸃畫意態自足山谷¶
論長史性雖顛逸字字入法度懐素工於痩長史工於¶
<pb:KR3h0061_WYG_073-44a>¶
肥痩勁易能肥勁難工持二公之說以勘是帖有若符¶
契顛而法肥而勁放而意足其為長史真蹟無疑况又¶
有君謨之私印可証乎其間多屋漏痕筆蹟識者當自¶
知之(王文恪公集/)¶
　　　唐張旭草書蘭馨帖¶
右草書帖云蘭雖可焚廿一字相傳為稽叔夜書余騐¶
筆意疑為張長史書山谷云顛工於肥素工於痩而奔¶
軼絶塵則同此書肥勁古雅非長史不能又余嘗見公¶
<pb:KR3h0061_WYG_073-44b>¶
所書濯煙宛陵春草等帖結體雖不甚同而其妙處則¶
與此實出一闗鈕也但其文義不可觧盖唐文皇好二¶
王書故屏幛間多晉人帖語一時化之或長史書叔夜¶
帖語亦未可知然今不可考矣嘉靖丙辰三月長洲文¶
徴眀題(六研齋二筆/)¶
右張長史文綾上所書蘭馨帖二十字其為真蹟無疑¶
盖草書不入晉人格輙終成下品顛素之所以得名者¶
在此今觀其奪字氣字佳字足下字人字皆従晉人中¶
<pb:KR3h0061_WYG_073-45a>¶
来余閱書多矣未有如此卷之佳者世人重耳輕目不¶
可語此昔素師緑絹兩行因元章所題而重他日必有¶
以余言為是也者漫書以記嘉靖四十年辛酉正月立¶
春日文彭書(同上/)¶
　　　唐張旭宛陵帖¶
張長史宛陵帖有李建中蘇舜欽易簡三公題跋鬱屈¶
瑰偉氣沓歐虞長史雖以醉繼顛終無此精魄然所謂¶
不可無一不可有二吾師韓宗伯所藏以為甲觀(容臺/)¶
<pb:KR3h0061_WYG_073-45b>¶
(集/)¶
　　　唐張旭真蹟¶
項𤣥度出示謝客真蹟余乍展卷即命為張旭卷末有¶
豐考功跋持謝書甚堅余謂𤣥度曰四聲定於沈約狂¶
草始於伯髙謝客時都無是也且東眀二詩乃庾開府¶
歩虚詞謝安得預書之乎𤣥度曰此陶𢎞景所謂元常¶
老骨更蒙榮造者矣遂為改跋文繁不及具載其昌(戯/)¶
(鴻堂法帖/)¶
<pb:KR3h0061_WYG_073-46a>¶
　　　唐張旭肚痛帖¶
肚痛帖長史名書也清臣書家周孔而服膺長史不敢¶
有忘後世傳者真書謹嚴顔為勝之而草書宏肆實亦¶
具張之精神焉有宋一代大家只分用得坐位帖中果¶
地其於長史筆意猶未數數然也盖自張芝之後右軍¶
以筆學宋主當自謂不減而已人或謂之草不如張自¶
長史出而稾法之統綽為聞知矣天啓乙丑九月十九¶
日(墨林快事/)¶
<pb:KR3h0061_WYG_073-46b>¶
　　　唐李陽冰裴公紀徳碣銘¶
右裴公紀徳碣銘唐越州刺史王密撰國子監丞集賢¶
院學士李陽冰篆裴公儆為眀州刺史密代之為作此¶
文其文云皇唐御神器一百四十二年天下大康海隅¶
小寇結亂甌越因言眀州當出兵之衝民物殘弊儆撫¶
綏有恵愛而人思之爾按唐自戊寅武徳元年受命至¶
己亥乾元二年乃一百四十二年是時肅宗新起靈武¶
上皇自蜀初還史思眀僣號於河北是嵗洛陽汝鄭等¶
<pb:KR3h0061_WYG_073-47a>¶
州皆䧟於賊不得云天下大康而海隅小寇也考於史¶
傳又不見其事惟台州賊袁晁攻䧟浙東州郡乃寶應¶
元年當云一百四十五年又據密代儆為眀州刺史至¶
大厯十四年移湖州則儆密相繼為刺史宜在代宗時¶
然密當時人推次唐年不應有失余友王回深父曰唐¶
自武徳至大厯八年實一百五十六年中間除則天稱¶
周十四年則正得一百四十二年是時天下初定文人¶
著辭以為大康理亦可通是時廣州哥舒晃作亂海隅¶
<pb:KR3h0061_WYG_073-47b>¶
小寇豈謂此歟余以謂晃之亂唐命江西路嗣恭討平¶
之不當自眀州出兵深父曰然兵家出竒眀州海道去¶
廣不逺亦或然也故并著之(集古録/)¶
　　　唐李陽冰縉雲孔子廟記¶
右縉雲孔子廟記李陽冰撰并書孔子廟像之制前史¶
不載開元八年國子司業郭瓘奏云先聖孔宣父以先¶
師顔子配其像為立侍配享宜坐弟子十哲雖得列像¶
而不在祀享之位按祠令何休范寗等二十二賢猶蒙¶
<pb:KR3h0061_WYG_073-48a>¶
従祀十哲請列享在何休等上於是詔十哲皆為坐像¶
據陽冰記云換夫子之容貌增侍立者九人盖獨顔回¶
配坐而閔損等九人為立像矣陽冰修廟在肅宗上元¶
二年其不用開元之詔何也(集古録/)¶
　　　唐李陽冰城隍神記¶
右城隍神記唐李陽冰撰并書陽冰為縉雲令遭旱禱¶
雨約以七日不雨將焚其祠既而雨遂徙廟於西山陽¶
冰所記云城隍神祀典無之吴越有爾然今非止吴越¶
<pb:KR3h0061_WYG_073-48b>¶
天下皆有而縣則少也(集古録/)¶
李陽冰為縉雲縣令值旱禱於城隍約五日不雨將焚¶
其廟及期而雨乃遷廟而記其事書固竒事亦竒余觀¶
其篆痩細而偉勁飛動若神歐陽公以為視陽冰他篆¶
最痩余謂佳處正在此又云世言此石與忘歸臺孔子¶
廟三石俱活嵗久漸生刻處㡬合故細若然今去歐公¶
又四五百年寜不為無字碑乎記云祀典無城隍神吴¶
越有之至歐陽公云天下皆有縣猶少則今無縣無之¶
<pb:KR3h0061_WYG_073-49a>¶
矣且記云自西谷遷廟於山巔又以見城隍廟前朝不¶
在城中也今西安府西邨落大者多有城隍是其遺意¶
(石墨鐫華/)¶
　　　唐李陽冰庶子泉銘¶
右庶子泉銘李陽冰撰并書慶厯五年余自河北都轉¶
運使貶滁陽屢至陽冰刻石處未嘗不裵回其下庶子¶
泉昔為流谿今為山僧填為平地起屋於其上問其泉¶
則指一大井示余曰此庶子泉也可不惜哉(集古録/)¶
<pb:KR3h0061_WYG_073-49b>¶
　　　唐李陽冰滑州新驛記¶
右新驛記李陽冰篆碑在今滑州驛中其隂有銘曰斯¶
去千載冰生唐時冰今又去後来者誰後千年有人吾¶
不知之後千年無人當盡於斯嗚呼郡人為吾寳之不¶
知作者為誰然賈躭嘗為李騰序說文字源盛稱陽冰¶
此記躭為滑州刺史因見斯記而稱之耳陽冰所書世¶
固多有可愛者不獨斯記也嘉祐八年十二月二十六¶
日書(集古録/)¶
<pb:KR3h0061_WYG_073-50a>¶
右唐滑臺新驛記李勉撰李陽冰篆其隂有銘歐陽公¶
云不知作者為誰余嘗考之乃舒元輿玉筯篆志後贊¶
也其文載於唐文粹及元輿集中歐陽公偶未見之爾¶
(金石録/)¶
新驛記唐秘書少監李陽冰書陽冰在唐以篆學名世¶
自秦李斯後號能書者不得伯仲間見也今世壯碑巨¶
碣尚多有之其詣絶處更無蹊轍可索碑隂有頌謂斯¶
去千載冰生唐時冰今又去後来者誰後千年有人吾¶
<pb:KR3h0061_WYG_073-50b>¶
不得知之後千年無人當盡於斯嗚呼郡人為吾寳之¶
歐陽公嘗疑唐相賈耽為之盖耽愛陽冰書嘗為序其¶
說文字源耽後又為滑州刺史其為刻此或可信也余¶
考其言盖舒元輿所為玉筯篆志謂斯去千載冰復去¶
矣誰能得之當盡於斯嗚呼至人則與今碑隂或異盖¶
後人因其文改定以合此記也雖然陽冰篆字其甚工¶
處不盡於此而刻元輿頌者獨見此碑耳元輿又謂陽¶
冰其格峻其力猛其功備光大於秦斯矣則亦屢進而¶
<pb:KR3h0061_WYG_073-51a>¶
不止也(廣川書跋/)¶
　　　唐李陽冰忘歸臺銘¶
右忘歸臺銘唐李陽冰撰并書銘及孔子廟城隍神記¶
三碑並在縉雲其篆刻比陽冰平生所篆㝡細痩世言¶
此三石皆活嵗久漸生刻處㡬合故細爾然時有數字¶
筆畫特偉勁者乃真蹟也(集古録/)¶
右唐忘歸臺銘集古録云此銘及孔子廟城隍神記三¶
碑並在縉雲其篆刻比陽冰平生所篆㝡細痩世言此¶
<pb:KR3h0061_WYG_073-51b>¶
石皆活嵗久稍生刻處㡬合故細也恐無是理若果爾¶
更加以嵗月則遂無復有字矣此數碑皆陽冰在肅宗¶
朝所書是時年尚少故字畫差疎痩至大厯以後諸碑¶
皆莫年所篆筆法愈淳勁理應如此也(金石録/)¶
　　　唐李陽冰阮客舊居詩¶
李陽冰阮客舊居詩云阮客身何在僊雲洞口横人間¶
不到處今日此中行阮客者不見其名氏盖縉雲之隠¶
者也彼以遁俗為髙而終以無名於後世可謂獲其志¶
<pb:KR3h0061_WYG_073-52a>¶
矣然聖人有所不取也陽冰欲稱其人而不顯其名字¶
何哉豈阮客見稱於當時而陽冰不慮於後世邪夫士¶
故有顯聞於一時而泯沒於萬世者矣顧其道何如也¶
陽冰篆字世傳多矣此磨滅而僅有尤可惜也治平元¶
年四月二十有六日書(集古録/)¶
　　　唐李陽冰四絶碑首¶
四絶碑首者李陽冰篆法慎律師碑額也在揚州龍興¶
寺唐李華文張從申書李陽冰篆額律師者淮南愚俗¶
<pb:KR3h0061_WYG_073-52b>¶
素信重之謂此碑為四絶碑律師非余所知華文與從¶
申書余亦不甚好故獨録此篆爾(集古録/)¶
　　　唐李陽冰篆千字¶
陽冰於書授法張旭世疑長史遊於顛冥之地所以離¶
遁繩墨而自放者也豈有迹可求哉觀陽冰此帖得書¶
法三昧雖規合矩應不遁方圜至其神眀合離殆無蹊¶
徑可蹈而循固知與長史異者形迹之間也書家以法¶
相授其律甚嚴非心融神㑹未嘗以付始求於法終不¶
<pb:KR3h0061_WYG_073-53a>¶
參流動如羚羊挂角更無形跡逮其遊於法之外斯可¶
語成法矣(廣川書跋/)¶
　　　唐李陽冰琴銘¶
唐李袐監琴銘十字特竒古陽冰小篆惟見於此琴在¶
太常昔陳儀為協律郎嘗出以示客余因摹其書今琴¶
入禁中故世以其書貴也沈存中書曰南溟島上得一¶
木名伽佗羅紋如銀屑其堅如石命工斲此琴且謂琴¶
材欲輕鬆脆滑木堅如石可以製琴所未諭也觀此是¶
<pb:KR3h0061_WYG_073-53b>¶
括未嘗見琴其銘亦不盡見也今銘曰以為臨岳等此¶
豈為琴材者邪或曰琴之臨岳何據曰昔孫綽云回風¶
臨岳刈飾流離成公綏亦曰臨岳則濟州之丹林顔黄¶
門曰琴首更絃者名臨岳琴必以堅木藉絃欲其不刻¶
入也世人既不見琴而銘又少得傳括以其書行於世¶
則余不得不辨(廣川書跋/)¶
　　　唐李陽冰篆書謙卦爻辭¶
陽冰唐人以小篆著者也其書謙卦爻辭謙字二十餘¶
<pb:KR3h0061_WYG_073-54a>¶
多&KR1712;别體乃以&KR2071;代謙按說文&KR2071;多語也从言冉聲地¶
名有&KR2071;邯縣汝閻切謙敬也苦嫌切音義不同相去千¶
里乃以充乏&KR0247;竒徒以此學人所罕習是以欺人如此¶
豈知千載而下為識者所勘邪(楊升菴集/)¶
少温書猶蹈孔軌潛心改作當時謂為蒼頡後身觀其¶
上某大夫書其自任可知矣此刻舊藏蕪湖民家近世¶
始出簡翁此夲乃舊搨可寳(蒼潤軒碑跋/)¶
李陽冰此刻雖再登石居然有殘雪滴溜之狀是廷尉¶
<pb:KR3h0061_WYG_073-54b>¶
正脈至於謙卦當人置座右一紙(弇州山人稾/)¶
　　　唐李陽冰書三墳碑¶
按此碑為李曜卿兄弟三墓其人皆有文學早仕宦而¶
不夀以歿㝡少弟季卿撰表而宗人陽冰以玉筯刻之¶
也其石猶故物故無傳改之譌舒元輿所謂蟲蝕鳥歩¶
鐡石隔壁龍蛇駭觧鱗甲活動庶㡬於此見其一班(弇/)¶
(州續槀/)¶
此季卿表曜卿三墓陽冰書碑雖無翻刻字字畫法具¶
<pb:KR3h0061_WYG_073-55a>¶
而神亡似與前碑同王元羙乃謂石猶故物故無傳改¶
之譌豈别一碑邪抑未見前碑邪元羙自任識書恐於¶
此碑失之矣(石墨鐫華/)¶
　　　唐李陽冰先塋記¶
此李氏卜塟李曜卿兄弟三人而弟季卿記從子陽冰¶
書卜地人為邵權記云偏得管郭之道管謂公眀郭則¶
景純也書玉筯經大中祥符間翻刻故不及縉雲碑(石/)¶
(墨鐫華/)¶
<pb:KR3h0061_WYG_073-55b>¶
　　　唐李白三帖¶
胡文穆記李白三帖其一云乗興蹋月西入酒家不覺¶
人物兩忘身在世外其二云夜来月下卧醒花影零亂¶
滿入襟䄂疑如濯魄於氷壺也其三云樓虚月白秋宇¶
物化於斯憑䦨身勢飛動非把酒自忘此興何極余亦¶
見其一帖云吾頭懵懵試書此不能自辨賀生為吾讀¶
之雖其字蹟真贋有不可必者然詞語豪爽趣韻自别¶
信非太白不能道也(唐錦龍江夢餘録/)¶
<pb:KR3h0061_WYG_073-56a>¶
　　　唐王縉王忠嗣碑¶
唐朔方河東河西隴右節度使清源公王忠嗣碑中書¶
侍郎元載撰門下侍郎王縉書載其女夫也所記事與¶
史不甚異其文詞瑣冗無足多者縉於書稱名家與李¶
邕相伯仲評者謂其過薛少保今其結法清婉老勁不¶
在嶽麓雲麾下覽者自當得之(弇州山人稾/)¶
忠嗣歿於天寳初碑立於大厯十年元載撰文王縉書¶
載忠嗣女夫縉王摩詰兄也縉名能書結法老勁真可¶
<pb:KR3h0061_WYG_073-56b>¶
與李邕伯仲然姿態婉媚唘後世如趙承旨諸人書者¶
此等碑也(石墨鐫華/)¶
　　　唐李潮彌勒像碑¶
右唐惠義寺彌勒像碑李潮八分書潮書初不見重於¶
當時獨杜甫詩盛稱之以比蔡有鄰韓擇木今石刻在¶
者絶少惟此碑與彭元曜墓誌爾余皆得之其筆法亦¶
不絶工非韓蔡比也(金石録/)¶
　　　唐吴郁淨土堂碑¶
<pb:KR3h0061_WYG_073-57a>¶
唐安鄉郡開元寺卧禪師淨土堂碑銘監察御史張鼎¶
撰雍縣尉吴郁書天寳九載庚寅立稱卧禪俗姓辛氏¶
名順忠隴西狄道人隴右按察使崔昇進奏住河南開¶
元寺右脅而卧諸漏已無開元中詔隴右節度使張守¶
珪為就寺造淨土堂故為銘自河隴沒於羌夷州縣城¶
郭官寺民廬莫不毁廢唯佛寺與碑銘文字載佛寺者¶
往往多在世皆以為西方幽逺殊類異俗不知禮義出¶
於天性故夷之然其於佛皆知信慕以其有罪福報應¶
<pb:KR3h0061_WYG_073-57b>¶
之說余以謂西夷雖恣睢甚者及曉之以曲直是非恱¶
且從也固不可謂其天性無欲善之端是以虞夏之世¶
東漸於海西被於流沙朔南暨聲教則能令其信慕者¶
亦非特有佛而已也彼以罪福報應之說動之未若不¶
動之利害而使之心化此先王之徳所以為盛也(元豐/)¶
(類槀/)¶
　　　唐史惟則大照禪師碑¶
右大照禪師碑唐吏部貟外郎盧僎&KR0103;伊闕縣尉集賢¶
<pb:KR3h0061_WYG_073-58a>¶
院待制兼校理史惟則書碑天寳元年立唐世分書名¶
家者四人而已韓擇木李潮蔡有鄰及惟則也(集古録/)¶
　　　唐史惟則舞陽侯祠堂碑¶
右舞陽侯祠堂碑唐王利器撰史惟則八分徐浩篆額¶
天寳二年縣令張紫陽修樊噲廟文及書篆皆可愛也¶
(集古録/)¶
　　　唐史惟則造像記¶
右唐陳留尉劉飛造像記史惟則小字八分書按封演¶
<pb:KR3h0061_WYG_073-58b>¶
聞見記云𤣥宗嘗幸驪山登朝元閣命羣臣賦詩正字¶
劉飛詩㝡清㧞特蒙激賞右相李林甫怒飛不先呈已¶
出為一尉而卒士子寃之今此記有云頃校文金殿賡¶
歌柏梁叨沐錦衣之賜遂有長沙之役又云聖恩廣被¶
移官大梁如此則演所記為不誣矣記在洛陽龍門上¶
字畫甚工而世頗罕傳(金石録/)¶
　　　唐史惟則涼國夫人碑¶
右唐涼國夫人李氏碑李郭子儀夫人也碑韓雲卿撰¶
<pb:KR3h0061_WYG_073-59a>¶
史惟則八分書并篆額文詞頗簡古而字畫工妙可喜¶
或云碑今亡矣故世罕傳雲卿乃退之叔父科斗書後¶
記所謂大厯中以文詞獨行中朝者(金石録/)¶
　　　唐史惟則大智禪師碑¶
此碑為唐史侍御惟則書竇臮述書賦稱史書古今折¶
衷大小應聲價變極不落莫也其行筆絶類太山銘而¶
縝密過之知開元帝潤澤所自耳大智師北宗之錚錚¶
者嚴挺之粗能其家言俱可存也(弇州山人稾/)¶
<pb:KR3h0061_WYG_073-59b>¶
史惟則分隸書竇臮稱其古今折衷大小應變如因髙¶
而矚逺俯川陸而必見今觀此碑信是開元間分書第¶
一手嚴挺之文亦麗則可觀大智師見唐方技傳傳云¶
開元二十年卒碑云二十四年(石墨鐫華/)¶
　　　唐史惟則大智禪師碑隂記¶
碑隂陽伯成撰記施淨財事而惟則書書法痩而少態¶
與前碑異何也(石墨鐫華/)¶
　　　唐史懐則書山隂述¶
<pb:KR3h0061_WYG_073-60a>¶
右唐宇文顥山隂述杜陵史懐則書懐則與史惟則同¶
時必其晜弟也惟則以八分著名懐則之書盖不減惟¶
則而初不見稱於當時者豈非其位不顯乎以此知士¶
負其藝能或以垂名於不朽或遂湮沒而無聞者盖亦¶
有幸不幸也(金石録/)¶
　　　唐王遹虞城李令去思頌¶
右虞城李令去思頌李白撰文王遹篆唐世以書自名¶
者多而小篆之學不數家自陽冰獨擅後無續者其前¶
<pb:KR3h0061_WYG_073-60b>¶
惟有碧落碑而不見名氏遹開元天寳時人在陽冰前¶
而相去不逺然當時不甚知名雖字畫不為工而一時¶
未有及者所書篆字惟有此爾世亦罕傳余以集録求¶
之勤且博僅得此爾今世以小篆名家如邵不疑楊南¶
仲章友直問之皆云未嘗見也治平元年二月七日書¶
(集古録/)¶
右唐虞城令李公去思頌李白撰王遹書碑側題云元¶
和四年二月重篆盖遹不與白同時此碑後来追建爾¶
<pb:KR3h0061_WYG_073-61a>¶
歐陽公集古録云遹在陽冰前者誤也(金石録/)¶
　　　唐張從申𤣥靜先生碑¶
右𤣥靜先生碑栁識撰張従申書李陽冰篆額唐世工¶
書之士多故以書知名者難自非有以過人者不能也¶
然而張從申以書得名於當時者何也從申毎所書碑¶
李陽冰多為之篆額時人必稱為二絶其為世所重如¶
此余以集録古文閱書既多故雖不能書而稱識字法¶
從申所書棄者多矣而時録其一二者以名取之也夫¶
<pb:KR3h0061_WYG_073-61b>¶
非衆人之所稱任獨見以自信君子於是慎之故特録¶
之以待知者(集古録/)¶
從申書法出二王而與李北海髣髴昔人評其書獨歩¶
江外此碑在茅山盖唐行書之得名者余得之道録司¶
官袁止安(東里集/)¶
　　　唐張從申王師乾神道碑¶
王師乾神道碑張從申書余初不甚以為佳但怪唐人¶
多稱之第録此碑以俟識者前嵗在亳社因與秦玠郎¶
<pb:KR3h0061_WYG_073-62a>¶
中論書玠學書於李西臺建中而西臺之名重於當世¶
余因問玠西臺學何人書云學張從申也問玠識從申¶
書否云未嘗見也因以此碑示之玠大驚曰西臺未能¶
至也以此知世以鍳書為難者誠然也從申所書碑今¶
絶不行於世惟余集録有之者吴季子碑隂記崔圎頌¶
徳碑并此纔三爾熈寜三年十月二十七日書(集古録/)¶
　　　唐張從申慎律師碑¶
張從申書其原出於王大令筆意與李北海同科故名¶
<pb:KR3h0061_WYG_073-62b>¶
重一時書苑云從申結字縝密近古未有弟従師從義¶
従約並工書皆得右軍風規時人謂之四龍書賦云張¶
氏四龍名揚海内厥有季弟工夫少對右軍風規下筆¶
斯在季謂從申也又云從申近古所無恨於聞見不多¶
右軍之外一歩不窺余觀従申雖學右軍其原出於大¶
令筆意與李北海同科名重一時宜不虚得但所短者¶
抑揚低昂太過又真不及行耳然唐人而有晉韻殊可¶
佳尚近世歐陽文忠為集古録而雅不愛從申書故此¶
<pb:KR3h0061_WYG_073-63a>¶
碑見棄而特取其篆首至其書王師乾碑以見稱於秦¶
玠故聊存焉信乎真賞之難值也(東觀餘論/)¶
　　　唐竇臮正書華陽三洞景昭大法師碑¶
臮字靈長詞藻雄贍草隸精深晩年著述書賦七千餘¶
言盖深於字學者書此碑在唐人中别有一種風韻骨¶
力有瘞鶴之遺意碑在貞元三年為韋公師立歴叙世¶
系及師授甚詳又言法師至行稽乎𤣥化通識合於靈¶
造與其有也萬物不得而不有與其無也萬物不得而¶
<pb:KR3h0061_WYG_073-63b>¶
不無得䘮以春秋為死生盈虚以天地為旦暮其推尊¶
可謂至矣而後又言身纒世故迹混俗塵發忠孝以餙¶
躬演信義而旌行盖隨時而不器豈常道之可師若然¶
則其人似亦可取此所以昔人以道門華陽方之儒門¶
洙泗也與友人陳元晉遊三茅搨此見貽余手粘為冊¶
因題之留軒中云嘉靖戊午九月卄二日雨中對菊記¶
(蒼潤軒碑跋/)¶
　　　唐王嵒羙原夫子廟碑¶
<pb:KR3h0061_WYG_073-64a>¶
右羙原夫子廟碑縣令王嵒字山甫撰并書碑不知在¶
何縣嵒天寳時人字畫竒怪初無筆法而老逸不羈時¶
有可愛故不忍棄之盖書流之狂士也文字之學傳自¶
三代以来其體隨時變易轉相祖習遂以名家亦烏有¶
定法邪至魏晉以後漸分真草而羲獻父子為一時所¶
尚後世言書者非此二人則皆不為法其藝誠為精絶¶
然謂必為法則初何所據所謂天下孰知夫正法哉嵒¶
書固自放於怪逸矣聊存之以備博覧治平元年八月¶
<pb:KR3h0061_WYG_073-64b>¶
十一日書(集古録/)¶
　　　唐陳知温開元聖像碑¶
右開元聖像碑陳知温書此碑所載夢真容事㝡備故¶
特録之(集古録/)¶
　　　唐包文該兖公之頌碑¶
兖公顔回也字子淵碑避髙祖諱作子泉都督李庭誨¶
命縣令張之宏撰頌包文該正書書遒勁有法石惡多¶
泐耳(石墨鐫華/)¶
<pb:KR3h0061_WYG_073-65a>¶
　　　唐戴伋𤣥元宫碑¶
此碑建於天寳元年而闕碑額考其辭當在盩厔為𤣥¶
元宫玉真長公主寔主之公主睿宗最㓜女也碑序為¶
倉部郎中戴璇頌為戸部郎中劉同昇撰末云開府儀¶
同三司尚書右僕射曾孫戴伋書則建碑年號盖追成¶
頌序之日而稱者也伋官至僕射而世系年表列傳俱¶
無之趙眀誠金石録亦失不收俱不可曉者書法八分¶
頗穠豔第以肉勝盖兼開元徐史之法而加損益者也¶
<pb:KR3h0061_WYG_073-65b>¶
(弇州續稾/)¶
　　　唐張少悌武穆王碑¶
張少悌書在當時不大知名而此碑殊勁㧞清圎深得¶
右軍行草遺意惜殘缺不完且於李公中興偉略不得¶
一一證之唐史耳(石墨鐫華/)¶
　　　唐徐浩𤣥隠塔銘¶
右𤣥隠塔銘徐浩撰并書嗚呼物有幸不幸者視其所¶
託與其所遭如何爾詩書遭秦不免煨燼而浮屠老子¶
<pb:KR3h0061_WYG_073-66a>¶
以託於字畫之善遂見珍藏余於集録屢誌此言盖慮¶
後世以余為惑於邪說者也比見當世知名士方少壯¶
時力排異說及老病畏死則歸心釋老反恨得之晩者¶
往往如此也可勝歎哉(集古録/)¶
　　　唐徐浩張九齡碑¶
右唐張九齡碑徐浩撰并書歐陽公集古録云按唐書¶
列傳所載大節多同而時時小異碑長慶中立而公薨¶
在開元二十八年至長慶三年實八十四年所傳或有¶
<pb:KR3h0061_WYG_073-66b>¶
同異至於年夀官爵子孫當不謬當以碑為是今考之¶
浩撰碑時為嶺南節度使在大厯間距曲江之卒未逺¶
至長慶中其家始刻石爾劉禹錫讀曲江集詩序以謂¶
曲江燕翼無似終為餒鬼而碑載公嗣子拯孫蔵器碑¶
後又載曾孫敦慶𤣥孫景新景重然則曲江為有後矣¶
不知禹錫何所據乎碑又云公一名博物而史不載(金/)¶
(石録/)¶
　　　唐徐浩開河碑¶
<pb:KR3h0061_WYG_073-67a>¶
書家貴在得筆意若拘於法者正似唐經所傳者爾其¶
於古人極地不復到也觀前人於書自有得於天然者¶
下手便見筆意其於工夫不至雖不害為佳致然不合¶
於法者亦終不可語書也觀蘭亭叙樂毅論便知逸少¶
於法度備矣此皆已出後人摹勒以傳不能盡得當時¶
下筆意至其合處猶度絶前軰備有書法可考則知書¶
到古人地位自可以法度論也昔蔡邕受法於神人傳¶
於崔瑗瑗傳之文姬文姬傳之鍾繇繇傳之衛夫人夫¶
<pb:KR3h0061_WYG_073-67b>¶
人傳之逸少自此而下各有師授逮於張旭其書分故¶
蔡有鄰法為篆惟顔清臣徐季海守舊法而真行盡合¶
於古之作者至韋玩崔邈授其法而絶矣考其源流正¶
如禪家宗風相承各有主也後人積學不及古人而授¶
受又無傳嗣宜其不知古人筆意可勝歎邪開河碑令¶
狐綯文字季海所書也書法該備而尤妙他石知其法¶
度所從来逺矣(廣川書跋/)¶
　　　唐徐浩嚴浚碑¶
<pb:KR3h0061_WYG_073-68a>¶
右唐嚴浚碑徐浩書題禮部尚書㐮陽縣開國子席某¶
撰而其名殘缺不可辨按天寳中席豫嘗為此官而碑¶
末有云豫平生交好知其為席豫撰也唐書列傳云浚¶
華州華隂人而碑言馮翊臨晉人碑文字剥落所存無¶
㡬惟其首大字十二尚完好筆法竒偉可愛也(金石録/)¶
　　　唐徐浩題經¶
書家論徐㑹稽筆法怒猊抉石渴驥奔泉以余觀之誠¶
不虗語如季海筆少令韻勝則與稚恭並驅爭先可也¶
<pb:KR3h0061_WYG_073-68b>¶
季海長處正是用筆勁正而心圎若有工不論韻則王¶
著優於季海季海不下子敬若論韻勝則右軍大令之¶
門誰不服膺往時觀怒猊抉石渴驥奔泉之論茫然不¶
知是何等語老年乃於季海書中見之如觀人睂目也¶
三折肱知為良醫誠然哉季海暮年乃更擺落王氏規¶
摹自成一家所謂盧㜑其髪甚短而心甚長惜乎當時¶
君子莫能以短兵伐此老賊也前朝翰林侍書王著筆¶
法圜勁今所藏樂毅論周興嗣千字文皆著書墨蹟此¶
<pb:KR3h0061_WYG_073-69a>¶
其長處不減季海所乏者韻爾(山谷集/)¶
題經楷法㝡密殆於樂毅論得其結字妙處至形密勢¶
疏字細畫短故當在伯仲間然方而有規圎而蔵矩未¶
嘗刓角耀鋒搆成觚稜正如大匠掄材斲木就器繩墨¶
既陳潛刄其間求礱削之迹殆不可見况㾗瑕節目可¶
得而求之邪季海於此可以忘情筆墨矣顧法度存者¶
世知什一豈論三四哉(廣川書跋/)¶
　　　唐徐浩寳林寺詩¶
<pb:KR3h0061_WYG_073-69b>¶
李邦彦出㑹稽寳林寺詩黄庭堅書其後曰法士多瓌¶
能(奴来/切)迺是僧為鼈爾孤岫龜形在謂山有穴而特不¶
可謂山余評曰此詩未有工處特以書貴季海書名唐¶
世而此石迺公平生書不得不尚如髙閣無恢炱(音/苔)迺¶
詩人㑹意誤處黄子抉而警之是一快事謂瓌能孤岫¶
不害於詩黄子求人已細張子曰因進非衰表賢選能¶
(奴来/切)馮相觀祲祈禳攘災古人已如此音况能有所合¶
謂之能自有據邪爾雅曰山有穴岫不必謂如神瀵凡¶
<pb:KR3h0061_WYG_073-70a>¶
山有竅穿可見者皆是故謝康樂言牕間列逺岫𤣥暉¶
言雲表吴岫㣲杜甫言自多窮岫雨韓愈言㸃㸃露數¶
岫豈盡失也若白居易言岫合雲初吐則不可謂山聳¶
而出者世人多託人見聞以為已是黄子說嘗勝人亦¶
未深考余不得不辨(廣川書跋/)¶
　　　唐徐浩不空禪師碑¶
和尚不空也碑徐浩書浩傳曰父嶠之善書以法授浩¶
世狀其書曰怒猊抉石渴驥奔泉尤為司空圖所愛又¶
<pb:KR3h0061_WYG_073-70b>¶
嘗論書曰鷹隼乏彩而翰飛戾天者骨勁而氣猛也翬¶
翟備色而翺翔百歩者肉豐而力沉也若藻曜而髙翔¶
書之鳳皇矣可謂誇詡之極今觀此碑雖結法老勁而¶
微少清逸在唐書中似非其至者(石墨鐫華/)¶
　　　唐徐浩嵩陽觀碑¶
嵩陽觀聖徳感應頌乃道士孫太冲為眀皇煉丹六轉¶
而移緱氏山九轉而李林甫紀其瑞徐浩書其碑者也¶
碑作於天寳三載是時開元之政已弊而林甫以姦佞¶
<pb:KR3h0061_WYG_073-71a>¶
為辭夲無足採但浩分隸與史惟則輩㡬欲伯仲矣(石/)¶
(墨鐫華/)¶
　　　唐徐浩心經¶
季海書名譟一時有渴猊奔驥之喻此帖意近而法慢¶
米顛斥為吏楷誠爾然不能不為睂山小庇之耳(弇州/)¶
(山人稾/)¶
　　　唐徐浩道德經¶
徐浩道徳經上卷在無錫華學士家黄花絹精薄乍見¶
<pb:KR3h0061_WYG_073-71b>¶
似紙素諦觀知為絹夲全學鍾元常世傳蘇玉局學季¶
海若以此卷品之全不相似以蘇用偃筆此卷皆正鋒¶
下卷不知落何處若得半卷臨寫經月可補其缺此惟¶
夢志之者(容臺集/)¶
　　　唐徐峴辨正禪師塔院記¶
右辨正禪師塔院記徐峴書誠能行筆而少意思也往¶
時石曼卿屢稱峴書曼卿多得顔栁筆其書與峴不類¶
而逺過之不知何故喜峴書也余當曼卿在時猶未見¶
<pb:KR3h0061_WYG_073-72a>¶
　峴書但聞其所稱曼卿沒已久始得此書遂録之爾(集/)¶
　(古録/)¶
　¶
　¶
　¶
　¶
　¶
　¶
<pb:KR3h0061_WYG_073-72b>¶
　¶
　¶
　¶
　¶
　¶
　¶
　¶
御定佩文齋書畫譜卷七十三¶
